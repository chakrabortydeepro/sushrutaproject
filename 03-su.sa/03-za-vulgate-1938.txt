<TEI xmlns="http://www.tei-c.org/ns/1.0">
    <?xml-model href="http://www.tei-c.org/release/xml/tei/custom/schema/relaxng/tei_allPlus.rng" type="application/xml"
	schematypens="http://purl.oclc.org/dsdl/schematron"?>
    <teiHeader>
        <fileDesc>
            <titleStmt>
                <title>Printed edition: Ācārya 1938: Śārīrasthāna</title>
            </titleStmt>

            <publicationStmt>
                <authority>SARIT: Search and Retrieval of Indic Texts</authority>
                <idno>2025-08-05</idno>
                <availability status="restricted">
                    <p>Copyright Notice</p>
                    <p>Public Domain</p>
                    <p>
                        <ref target="http://creativecommons.org/licenses/by-sa/3.0/"
                            type="licence">Distributed by <ref
                                target="http://sarit.indology.info" type="url">SARIT</ref>
                            under a Creative Commons Attribution-ShareAlike 3.0 Unported
                            License. </ref>
                    </p>
                    <p>Under this licence, you are free<list>
                            <item>to Share — to copy, distribute and transmit the
                                work</item>
                            <item>to Remix — to adapt the work </item>
                        </list></p>
                    <p>Under the following conditions:</p>
                    <p>
                        <list>
                            <item>Attribution — You must attribute the work in the manner
                                specified by the author or licensor (but not in any way
                                that suggests that they endorse you or your use of the
                                work).</item>
                            <item>Share Alike — If you alter, transform, or build upon
                                this work, you may distribute the resulting work only
                                under the same or similar license to this one.</item>
                        </list>
                    </p>
                    <p>More information and fuller details of this license are given on
                        the Creative Commons website.</p>
                    <p>SARIT assumes no responsibility for unauthorised use that infringes
                        the rights of any copyright owners, known or unknown.</p>
                </availability>
                <date>2025</date>

            </publicationStmt>
            <notesStmt>
                <note type="footnote">Suśrutasaṃhitā (without commentaries) transcribed
                    from Y. T. Ācārya's 1938 Bombay edition.</note>
            </notesStmt>

            <sourceDesc>


                <bibl>
                    <title>Suśrutasamhitā of Suśruta with the Nibandhasaṅgraha Commentary
                        of Śrī Ḍalhanāchārya and the Nyāyacandrikā Pañjikā of Śrī
                        Gayadāsāchārya on Nidānasthāna, edited from the begining to the
                        9th ādhyāya of Cikitsāsthāna by Vaidya Jādavji Trikamji Āchārya
                        and the rest by Nārāyaṇ Rām Āchārya</title>
                    <editor role="sections:1.1-4.9">Yādavaśarman Trivikramātmaja
                        Ācāryā</editor>
                    <editor role="sections:4.10-6.66">Nārāyaṇ Rām Āchārya</editor>
                    <publisher>Nirṇaya Sāgar Press</publisher>
                    <pubPlace>Bombay</pubPlace>
                    <date>1938</date>
                    <edition>Revised third edition</edition>
                    <edition>Reprint edition Varanasi/Delhi: Chaukhambha Orientalia,
                        1992.</edition>
                    <note>This SARIT edition omits the commentarial material from this
                        edition.</note>
                </bibl>

                <msDesc xml:id="Sanskrit" xml:lang="en">
                    <msIdentifier>
                        <idno type="siglum">A1938</idno>
                    </msIdentifier>
                    <msContents>
                        <msItem>
                            <filiation corresp="#A">Aboth</filiation>
                        </msItem>
                    </msContents>
                </msDesc>
            </sourceDesc>

        </fileDesc>
        <revisionDesc>
            <change who="Tyler Neil" when="2025-07-16">Provided initial raw text
                file.</change>
            <change who="Dominik Wujastyk" when="2025-07-17">Added initial TEI/XML
                encoding.</change>
            <change who="Dominik Wujastyk" when="2025-07-17">Fixed the xml:ids. Validating XML.</change>

        </revisionDesc>
    </teiHeader>

    <text xml:lang="sa-Latn">

        <body>

            <div n="3" type="sthāna">

                <div n="1" type="adhyāya">

                    <l xml:id="SS.3.1.3"> sarvabhūtānāṃ kāraṇamakāraṇaṃ
                        sattvarajastamolakṣaṇamaṣṭarūpamakhilasya jagataḥ
                        sambhavaheturavyaktaṃ nāma | tadekaṃ bahūnāṃ
                        kṣetrajñānāmadhiṣṭhānaṃ samudra ivaudakānāṃ bhāvānām ||3|| </l>
                    <l xml:id="SS.3.1.4">
                        <label>1938 ed. SS.3.1.4</label>
                        <caesura/>
                         tasmādavyaktānmahānutpadyate talliṅga eva | talliṅgācca
                        mahatastallakṣaṇa evāhaṅkāra utpadyate; sa trividho
                        vaikārikastaijaso bhūtādiriti | tatra
                        vaikārikādahaṅkārāttaijasasahāyāttallakṣaṇānyevaikādaśendriyāṇyutpadyante,
                        tadyathā-
                        śrotratvakcakṣurjihvāghrāṇavāgghastopasthapāyupādamanāṃsīti; tatra
                        pūrvāṇi pañca buddhīndriyāṇi, itarāṇi pañca karmendriyāṇi,
                        ubhayātmakaṃ manaḥ; bhūtāderapi taijasasahāyāttallakṣaṇānyeva
                        pañcatanmātrāṇyutpadyante- śabdatanmātraṃ, sparśatanmātraṃ,
                        rūpatanmātraṃ, rasatanmātraṃ, gandhatanmātramiti; teṣāṃ viśeṣāḥ-
                        śabdasparśarūparasagandhāḥ; tebhyo bhūtāni-
                        vyomānilānalajalorvyaḥ; evameṣā tattvacaturviṃśatirvyākhyātā ||4|| </l>
                    <l xml:id="SS.3.1.5">
                        <label>1938 ed. SS.3.1.5</label>
                        <caesura/>
                         tatra buddhīndriyāṇāṃ śabdādayo viṣayāḥ; karmendriyāṇāṃ
                        yathāsaṅkhyaṃ vacanādānānandavisargaviharaṇāni ||5|| </l>
                    <l xml:id="SS.3.1.6">
                        <label>1938 ed. SS.3.1.6</label>
                        <caesura/>
                         avyaktaṃ mahānahaṅkāraḥ pañcatanmātrāṇi cetyaṣṭau prakṛtayaḥ;
                        śeṣāḥ ṣoḍaśa vikārāḥ ||6|| </l>
                    <l xml:id="SS.3.1.7">
                        <label>1938 ed. SS.3.1.7</label>
                        <caesura/>
                         svaḥ svaścaiṣāṃ viṣayo'dhibhūtaṃ; svayamadhyātmam; adhidaivatam-
                        atha buddherbrahmā, ahaṅkārasyeśvaraḥ, manasaścandramāḥ, diśaḥ
                        śrotrasya, tvaco vāyuḥ, sūryaścakṣuṣaḥ, rasanasyāpaḥ, pṛthivī
                        ghrāṇasya, vāco'gniḥ, hastayorindraḥ, pādayorviṣṇuḥ, pāyormitraḥ,
                        prajāpatirupasthasyeti ||7|| </l>
                    <l xml:id="SS.3.1.8">
                        <label>1938 ed. SS.3.1.8</label>
                        <caesura/>
                         tatra sarva evācetana eṣa vargaḥ, puruṣaḥ pañcaviṃśatitamaḥ
                        kāryakāraṇasaṃyuktaścetayitā bhavati | satyapyacaitanye
                        pradhānasya puruṣakaivalyārthaṃ pravṛttimupadiśanti,
                        kṣīrādīṃścātra hetūnudāharanti ||8|| </l>
                    <l xml:id="SS.3.1.9">
                        <label>1938 ed. SS.3.1.9</label>
                        <caesura/>
                         ata ūrdhvaṃ prakṛtipuruṣayoḥ sādharmyavaidharmye vyākhyāsyāmaḥ |
                        tadyathā- ubhāvapyanādī, ubhāvapyanantau, ubhāvapyaliṅgau,
                        ubhāvapi nityau, ubhāvapyanaparau , ubhau ca sarvagatāviti; ekā tu
                        prakṛtiracetanā triguṇā bījadharmiṇī
                        prasavadharmiṇyamadhyasthadharmiṇī ceti, bahavastu
                        puruṣāścetanāvanto'guṇā abījadharmāṇo'prasavadharmāṇo
                        madhyasthadharmāṇaśceti ||9|| </l>
                    <l xml:id="SS.3.1.10">
                        <label>1938 ed. SS.3.1.10</label>
                        <caesura/>
                         tatra kāraṇānurūpaṃ kāryamiti kṛtvā sarva evaite viśeṣāḥ
                        sattvarajastamomayā bhavanti; tadañjanatvāttanmayatvācca tadguṇā
                        eva puruṣā bhavantītyeke bhāṣante ||10|| </l>
                    <l xml:id="SS.3.1.11">
                        <label>1938 ed. SS.3.1.11</label>
                        <caesura/>
                         vaidyake tu- svabhāvamīśvaraṃ kālaṃ yadṛcchāṃ niyatiṃ tathā |
                        pariṇāmaṃ ca manyante prakṛtiṃ pṛthudarśinaḥ ||11|| </l>
                    <l xml:id="SS.3.1.12">
                        <label>1938 ed. SS.3.1.12</label>
                        <caesura/>
                         tanmayānyeva bhūtāni tadguṇānyeva cādiśet | taiśca tallakṣaṇaḥ
                        kṛtsno bhūtagrāmo vyajanyata ||12|| </l>
                    <l xml:id="SS.3.1.13">
                        <label>1938 ed. SS.3.1.13</label>
                        <caesura/>
                         tasyopayogo'bhihitaścikitsāṃ prati sarvadā | bhūtebhyo hi paraṃ
                        yasmānnāsti cintā cikitsite ||13||</l>
                    <l xml:id="SS.3.1.14">
                        <label>1938 ed. SS.3.1.14</label>
                        <caesura/>
                         yato'bhihitaṃ- “tatsambhavadravyasamūho bhūtādiruktaḥ” (sū.1);
                        bhautikāni cendriyāṇyāyurvede varṇyante, tathendriyārthāḥ ||14|| </l>
                    <l xml:id="SS.3.1.15">
                        <label>1938 ed. SS.3.1.15</label>
                        <caesura/>
                         bhavati cātra- indriyeṇendriyārthaṃ tu svaṃ svaṃ gṛhṇāti mānavaḥ
                        | niyataṃ tulyayonitvānnānyenānyamiti sthitiḥ ||15|| </l>
                    <l xml:id="SS.3.1.16">
                        <label>1938 ed. SS.3.1.16</label>
                        <caesura/>
                         na cāyurvedaśāstreṣūpadiśyante sarvagatāḥ kṣetrajñā nityāśca;
                        asarvagateṣu ca kṣetrajñeṣu nityapuruṣakhyāpakān hetūnudāharanti;
                        āyurvedaśāstreṣvasarvagatāḥ kṣetrajñā nityāśca,
                        tiryagyonimānuṣadeveṣu sañcaranti dharmādharmanimittaṃ; ta
                        ete'numānagrāhyāḥ paramasūkṣmāścetanāvantaḥ śāśvatā lohitaretasoḥ
                        sannipāteṣvabhivyajyante, yato'bhihitaṃ-
                        ‘pañcamahābhūtaśarīrisamavāyaḥ puruṣaḥ’ (sū.1) iti; sa eṣa
                        karmapuruṣaścikitsādhikṛtaḥ ||16|| </l>
                    <l xml:id="SS.3.1.17">
                        <label>1938 ed. SS.3.1.17</label>
                        <caesura/>
                         tasya sukhaduḥkhe icchādveṣau prayatnaḥ prāṇāpānāvunmeṣanimeṣau
                        buddhirmanaḥ saṅkalpo vicāraṇā smṛtirvijñānamadhyavasāyo
                        viṣayopalabdhiśca guṇāḥ ||17|| </l>
                    <l xml:id="SS.3.1.18">
                        <label>1938 ed. SS.3.1.18</label>
                        <caesura/>
                         sāttvikāstu- ānṛśaṃsyaṃ saṃvibhāgarucitā titikṣā satyaṃ dharma
                        āstikyaṃ jñānaṃ buddhirmedhā smṛtirdhṛtiranabhiṣaṅgaśca;
                        rājasāstu- duḥkhabahulatā'ṭanaśīlatā'dhṛtirahaṅkāra
                        ānṛtikatvamakāruṇyaṃ dambho māno harṣaḥ kāmaḥ krodhaśca;
                        tāmasāstu- viṣāditvaṃ nāstikyamadharmaśīlatā buddhernirodho'jñānaṃ
                        durmedhastvamakarmaśīlatā nidrālutvaṃ ceti ||18|| </l>
                    <l xml:id="SS.3.1.19">
                        <label>1938 ed. SS.3.1.19</label>
                        <caesura/>
                         āntarikṣāḥ- śabdaḥ śabdendriyaṃ sarvacchidrasamūho viviktatā ca;
                        vāyavyāstu- sparśaḥ sparśendriyaṃ sarvaceṣṭāsamūhaḥ
                        sarvaśarīraspandanaṃ laghutā ca; taijasāstu- rūpaṃ rūpendriyaṃ
                        varṇaḥ santāpo bhrājiṣṇutā paktiramarṣastaikṣṇyaṃ śauryaṃ ca;
                        āpyāstu- raso rasanendriyaṃ sarvadravasamūho gurutā śaityaṃ sneho
                        retaśca; pārthivāstu- gandho gandhendriyaṃ sarvamūrtasamūho gurutā
                        ceti ||19|| </l>
                    <l xml:id="SS.3.1.20">
                        <label>1938 ed. SS.3.1.20</label>
                        <caesura/>
                         tatra sattvabahulamākāśaṃ, rajobahulo vāyuḥ,
                        sattvarajobahulo'gniḥ, sattvatamobahulā āpaḥ, tamobahulā pṛthivīti
                        ||20|| </l>
                    <l xml:id="SS.3.1.21">
                        <label>1938 ed. SS.3.1.21</label>
                        <caesura/>
                         ślokau cātra bhavataḥ- anyo'nyānupraviṣṭāni sarvāṇyetāni nirdiśet
                        | sve sve dravye tu sarveṣāṃ vyaktaṃ lakṣaṇamiṣyate ||21|| </l>
                    <l xml:id="SS.3.1.22">
                        <label>1938 ed. SS.3.1.22</label>
                        <caesura/>
                         aṣṭau prakṛtayaḥ proktā vikārāḥ ṣoḍaśaiva tu | kṣetrajñaśca
                        samāsena svatantraparatantrayoḥ ||22|| </l>
                    <l xml:id="SS.3.1.trailer">
                        <label>1938 ed. SS.3.1.trailer</label>
                        <caesura/>
                         iti suśrutasaṃhitāyāṃ śārīrasthāne sarvabhūtacintāśārīraṃ nāma
                        prathamo'dhyāyaḥ ||1|| </l>
                </div>


                <div n="2" type="adhyāya">


                    <l xml:id="SS.3.2.3">
                        <label>1938 ed. SS.3.2.3</label>
                        <caesura/>
                         vāta-pitta-śleṣma-kuṇapa
                        -granthi-pūtipūya-kṣīṇa-mūtrapurīṣaretasaḥ prajotpādane na
                        samarthā bhavanti ||3|| </l>
                    <l xml:id="SS.3.2.4">
                        <label>1938 ed. SS.3.2.4</label>
                        <caesura/>
                         teṣu vātavarṇavedanaṃ vātena, pittavarṇavedanaṃ pittena,
                        śleṣmavarṇavedanaṃ śleṣmaṇā, kuṇapagandhyanalpaṃ ca raktena,
                        granthibhūtaṃ śleṣmavātābhyāṃ, pūtipūyanibhaṃ pittaśleṣmabhyāṃ,
                        kṣīṇaṃ prāguktaṃ pittamārutābhyāṃ, mūtrapurīṣagandhi sannipāteneti
                        | teṣu kuṇapagranthipūtipūyakṣīṇaretasaḥ kṛcchrasādhyāḥ,
                        mūtrapurīṣaretasastvasādhyā iti ||4|| </l>
                    <l xml:id="SS.3.2.5">
                        <label>1938 ed. SS.3.2.5</label>
                        <caesura/>
                         ārtavamapi tribhirdoṣaiḥ śoṇitacaturthaiḥ pṛthagdvandvaiḥ
                        samastaiścopasṛṣṭamabījaṃ bhavati; tadapi
                        doṣavarṇavedanādibhirvijñeyam | teṣu
                        kuṇapagranthipūtipūyakṣīṇamūtrapurīṣaprakāśamasādhyaṃ ,
                        sādhyamanyacceti ||5|| </l>
                    <l xml:id="SS.3.2.6">
                        <label>1938 ed. SS.3.2.6</label>
                        <caesura/>
                         bhavanti cātra- teṣvādyāñ śukradoṣāṃstrīn snehasvedādibhirjayet |
                        kriyāviśeṣairmatimāṃstathā cottarabastibhiḥ ||6|| </l>
                    <l xml:id="SS.3.2.7">
                        <label>1938 ed. SS.3.2.7</label>
                        <caesura/>
                         pāyayeta naraṃ sarpirbhiṣak kuṇaparetasi |
                        dhātakīpuṣpakhadiradāḍimārjunasādhitam ||7||</l>
                    <l xml:id="SS.3.2.8">
                        <label>1938 ed. SS.3.2.8</label>
                        <caesura/>
                         pāyayedathavā sarpiḥ śālasārādisādhitam | granthibhūte
                        śaṭīsiddhaṃ pālāśe vā'pi bhasmani ||8|| </l>
                    <l xml:id="SS.3.2.9">
                        <label>1938 ed. SS.3.2.9</label>
                        <caesura/>
                         parūṣakavaṭādibhyāṃ pūyaprakhye ca sādhitam | prāguktaṃ vakṣyate
                        yacca tat kāryaṃ kṣīṇaretasi ||9||</l>
                    <l xml:id="SS.3.2.10">
                        <label>1938 ed. SS.3.2.10</label>
                        <caesura/>
                         viṭprabhe pāyayet siddhaṃ citrakośīrahiṅgubhiḥ | snigdhaṃ vāntaṃ
                        viriktaṃ ca nirūḍhamanuvāsitam ||10||</l>
                    <l xml:id="SS.3.2.11">
                        <label>1938 ed. SS.3.2.11</label>
                        <caesura/>
                         yojayecchukradoṣārtaṃ samyaguttarabastinā
                        <caesura/>
                         sphaṭikābhaṃ dravaṃ snigdhaṃ madhuraṃ madhugandhi ca ||11||</l>
                    <l xml:id="SS.3.2.12">
                        <label>1938 ed. SS.3.2.12</label>
                        <caesura/>
                         śukram icchanti, kecittu tailakṣaudranibhaṃ tathā
                        <caesura/>
                         vidhimuttarabastyantaṃ kuryādārtavaśuddhaye ||12|| </l>
                    <l xml:id="SS.3.2.13">
                        <label>1938 ed. SS.3.2.13</label>
                        <caesura/>
                         strīṇāṃ snehādiyuktānāṃ catasṛṣvārtavārtiṣu | kuryātkalkān
                        picūṃścāpi pathyānyācamanāni ca ||13||</l>
                    <l xml:id="SS.3.2.14">
                        <label>1938 ed. SS.3.2.14</label>
                        <caesura/>
                         granthibhūte pibet pāṭhāṃ tryūṣaṇaṃ vṛkṣakāṇi ca |
                        durgandhipūyasaṅkāśe majjatulye tathā''rtave ||14||</l>
                    <l xml:id="SS.3.2.15">
                        <label>1938 ed. SS.3.2.15</label>
                        <caesura/>
                         pibedbhadraśriyaḥ kvāthaṃ candanakvāthameva ca | śukradoṣaharāṇāṃ
                        ca yathāsvamavacāraṇam ||15||</l>
                    <l xml:id="SS.3.2.16">
                        <label>1938 ed. SS.3.2.16</label>
                        <caesura/>
                         yogānāṃ śuddhikaraṇaṃ śeṣāsvapyārtavārtiṣu | annaṃ śāliyavaṃ
                        madyaṃ hitaṃ māṃsaṃ ca pittalam ||16||</l>
                    <l xml:id="SS.3.2.17">
                        <label>1938 ed. SS.3.2.17</label>
                        <caesura/>
                         śaśāsṛkpratimaṃ yattu yadvā lākṣārasopamam | tadārtavaṃ
                        praśaṃsanti yadvāso na virañjayet ||17|| </l>
                    <l xml:id="SS.3.2.18">
                        <label>1938 ed. SS.3.2.18</label>
                        <caesura/>
                         tadevātiprasaṅgena pravṛttamanṛtāvapi | asṛgdaraṃ
                        vijānīyādato'nyadraktalakṣaṇāt ||18|| </l>
                    <l xml:id="SS.3.2.19">
                        <label>1938 ed. SS.3.2.19</label>
                        <caesura/>
                         asṛgdaro bhavet sarvaḥ sāṅgamardaḥ savedanaḥ | tasyātivṛttau
                        daurbalyaṃ bhramo mūrcchā tamastṛṣā ||19|| </l>
                    <l xml:id="SS.3.2.20">
                        <label>1938 ed. SS.3.2.20</label>
                        <caesura/>
                         dāhaḥ pralāpaḥ pāṇḍutvaṃ tandrā rogāśca vātajāḥ | taruṇyā
                        hitasevinyāstamalpopadravaṃ bhiṣak ||20||</l>
                    <l xml:id="SS.3.2.21">
                        <label>1938 ed. SS.3.2.21</label>
                        <caesura/>
                         raktapittavidhānena yathāvat samupācaret
                        <caesura/>
                         doṣairāvṛtamārgatvādārtavaṃ naśyati striyāḥ ||21|| </l>
                    <l xml:id="SS.3.2.22">
                        <label>1938 ed. SS.3.2.22</label>
                        <caesura/>
                         tatra matsyakulatthāmlatilamāṣasurā hitāḥ | pāne mūtramudaśvicca
                        dadhi śuktaṃ ca bhojane ||22||</l>
                    <l xml:id="SS.3.2.23">
                        <label>1938 ed. SS.3.2.12</label>
                        <caesura/>
                         kṣīṇaṃ prāgīritaṃ raktaṃ salakṣaṇacikitsitam | tathā'pyatra
                        vidhātavyaṃ vidhānaṃ naṣṭaraktavat ||23|| </l>
                    <l xml:id="SS.3.2.24">
                        <label>1938 ed. SS.3.2.24</label>
                        <caesura/>
                         evamaduṣṭaśukraḥ śuddhārtavā ca ||24|| </l>
                    <l xml:id="SS.3.2.25">
                        <label>1938 ed. SS.3.2.25</label>
                        <caesura/>
                         ṛtau prathamadivasāt prabhṛti brahmacāriṇī
                        divāsvapnāñjanāśrupātasnānānulepanābhyaṅganakhacchedanapradhāvanahasanakathanātiśabdaśravaṇāvalekhanānilāyāsān
                        pariharet | kiṃ kāraṇaṃ? divā svapantyāḥ svāpaśīlaḥ,
                        añjanādandhaḥ, rodanādvikṛtadṛṣṭiḥ, snānānulepanādduḥkhaśīlaḥ ,
                        tailābhyaṅgāt kuṣṭhī, nakhāpakartanāt kunakhī,
                        pradhāvanāccañcalaḥ, hasanācchyāvadantauṣṭhatālujihvaḥ, pralāpī
                        cātikathanāt , atiśabdaśravaṇādbadhiraḥ, avalekhanāt khalatiḥ,
                        mārutāyāsasevanādunmatto garbho bhavatītyevametān pariharet |
                        darbhasaṃstaraśāyinīṃ karatalaśarāvaparṇānyatamabhojinīṃ haviṣyaṃ,
                        tryahaṃ ca bhartuḥ saṃrakṣet | tataḥ śuddhasnātāṃ
                        caturthe'hanyahatavāsaḥsamalaṅkṛtāṃ kṛtamaṅgalasvastivācanāṃ
                        bhartāraṃ darśayet | tat kasya hetoḥ? ||25||</l>
                    <l xml:id="SS.3.2.26">
                        <label>1938 ed. SS.3.2.26</label>
                        <caesura/>
                         pūrvaṃ paśyedṛtusnātā yādṛśaṃ naramaṅganā | tādṛśaṃ janayet
                        putraṃ bhartāraṃ darśayedataḥ ||26|| </l>
                    <l xml:id="SS.3.2.27">
                        <label>1938 ed. SS.3.2.27</label>
                        <caesura/>
                         tato vidhānaṃ putrīyamupādhyāyaḥ samācaret | karmānte ca kramaṃ
                        hyetamārabheta vicakṣaṇaḥ ||27||</l>
                    <l xml:id="SS.3.2.28">
                        <label>1938 ed. SS.3.2.28</label>
                        <caesura/>
                         tato'parāhṇe pumān māsaṃ brahmacārī sarpiḥsnigdhaḥ
                        sarpiḥkṣīrābhyāṃ śālyodanaṃ bhuktvā māsaṃ brahmacāriṇīṃ
                        tailasnigdhāṃ tailamāṣottarāhārāṃ nārīmupeyādrātrau
                        sāmabhirabhiviśvāsya ; vikalpyaivaṃ caturthyāṃ ṣaṣṭhyāmaṣṭamyāṃ
                        daśamyāṃ dvādaśyāṃ copeyāditi putrakāmaḥ ||28||</l>
                    <l xml:id="SS.3.2.29">
                        <label>1938 ed. SS.3.2.29</label>
                        <caesura/>
                         eṣūttarottaraṃ vidyādāyurārogyameva ca | prajāsaubhāgyamaiśvaryaṃ
                        balaṃ ca divaseṣu vai ||29||</l>
                    <l xml:id="SS.3.2.30">
                        <label>1938 ed. SS.3.2.30</label>
                        <caesura/>
                         ataḥ paraṃ pañcamyāṃ saptamyāṃ navamyāmekādaśyāṃ ca strīkāmaḥ;
                        trayodaśīprabhṛtayo nindyāḥ ||30|| </l>
                    <l xml:id="SS.3.2.31">
                        <label>1938 ed. SS.3.2.31</label>
                        <caesura/>
                         tatra prathame divase ṛtumatyāṃ maithunagamanamanāyuṣyaṃ puṃsāṃ
                        bhavati, yaśca tatrādhīyate garbhaḥ sa prasavamāno vimucyate ;
                        dvitīye'pyevaṃ sūtikāgṛhe vā; tṛtīye 'py evam asampūrṇāṅgo 'lpāyur
                        vā bhavati; caturthe tu sampūrṇāṅgo dīrghāyuś ca bhavati | na ca
                        pravartamāne rakte bījaṃ praviṣṭaṃ guṇakaraṃ bhavati, yathā nadyāṃ
                        pratisrotaḥ plāvidravyaṃ prakṣiptaṃ pratinivartate nordhvaṃ
                        gacchati tadvad etad draṣṭavyam | tasmān niyamavatīṃ trirātraṃ
                        pariharet | ataḥ paraṃ māsād upeyāt ||31|| </l>
                    <l xml:id="SS.3.2.32">
                        <label>1938 ed. SS.3.2.32</label>
                        <caesura/>
                         labdhagarbhāyāścaiteṣvahaḥsu
                        lakṣmaṇāvaṭaśuṅgasahadevāviśvadevānāmanyatamāṃ kṣīreṇābhiṣutya
                        trīṃścaturo vā bindūn dadyāddakṣiṇe nāsāpuṭe putrakāmāyai , na ca
                        tānniṣṭhīvet ||32|| </l>
                    <l xml:id="SS.3.2.33">
                        <label>1938 ed. SS.3.2.33</label>
                        <caesura/>
                         dhruvaṃ caturṇāṃ sānnidhyādgarbhaḥ syādvidhipūrvakam |
                        ṛtukṣetrāmbubījānāṃ sāmagryādaṅkuro yathā ||33|| </l>
                    <l xml:id="SS.3.2.34">
                        <label>1938 ed. SS.3.2.34</label>
                        <caesura/>
                         evaṃ jātā rūpavantaḥ sattvavantaścirāyuṣaḥ | bhavantyṛṇasya
                        moktāraḥ satputrāḥ putriṇe hitāḥ ||34|| </l>
                    <l xml:id="SS.3.2.35">
                        <label>1938 ed. SS.3.2.35</label>
                        <caesura/>
                         tatra tejodhāturvarṇānāṃ prabhavaḥ, sa yadā
                        garbhotpattāvabdhātuprāyo bhavati tadā garbhaṃ gauraṃ karoti,
                        pṛthivīdhātuprāyaḥ kṛṣṇaṃ, pṛthivyākāśadhātuprāyaḥ kṛṣṇaśyāmaṃ,
                        toyākāśadhātuprāyo gauraśyāmam | ‘yādṛgvarṇamāhāramupasevate
                        garbhiṇī tādṛgvarṇaprasavā bhavati’ ityeke bhāṣante | tatra
                        dṛṣṭibhāgamapratipannaṃ tejo jātyandhaṃ karoti, tadeva
                        raktānugataṃ raktākṣaṃ, pittānugataṃ piṅgākṣaṃ, śleṣmānugataṃ
                        śuklākṣaṃ, vātānugataṃ vikṛtākṣamiti ||35|| </l>
                    <l xml:id="SS.3.2.36">
                        <label>1938 ed. SS.3.2.36</label>
                        <caesura/>
                         bhavanti cātra- ghṛtapiṇḍo yathaivāgnimāśritaḥ pravilīyate |
                        visarpatyārtavaṃ nāryāstathā puṃsāṃ samāgame ||36|| </l>
                    <l xml:id="SS.3.2.37">
                        <label>1938 ed. SS.3.2.37</label>
                        <caesura/>
                         bīje'ntarvāyunā bhinne dvau jīvau kukṣimāgatau |
                        yamāvityabhidhīyete dharmetarapuraḥsarau ||37|| </l>
                    <l xml:id="SS.3.2.38">
                        <label>1938 ed. SS.3.2.38</label>
                        <caesura/>
                         pitroratyalpabījatvādāsekyaḥ puruṣo bhavet | sa śukraṃ prāśya
                        labhate dhvajocchrāyamasaṃśayam ||38|| </l>
                    <l xml:id="SS.3.2.39">
                        <label>1938 ed. SS.3.2.39</label>
                        <caesura/>
                         yaḥ pūtiyonau jāyeta sa saugandhikasañjñitaḥ | sa
                        yoniśephasorgandhamāghrāya labhate balam ||39|| </l>
                    <l xml:id="SS.3.2.40">
                        <label>1938 ed. SS.3.2.40</label>
                        <caesura/>
                         sve gude'brahmacaryādyaḥ strīṣu puṃvat pravartate | kumbhīkaḥ sa
                        tu vijñeyaḥ... |40| ...īrṣyakaṃ śṛṇu cāparam ||40||</l>
                    <l xml:id="SS.3.2.41">
                        <label>1938 ed. SS.3.2.41</label>
                        <caesura/>
                         dṛṣṭvā vyavāyamanyeṣāṃ vyavāye yaḥ pravartate | īrṣyakaḥ sa tu
                        vijñeyaḥ,...
                        <caesura/>
                         ...ṣaṇḍhakaṃ śṛṇu pañcamam ||41||</l>
                    <l xml:id="SS.3.2.42">
                        <label>1938 ed. SS.3.2.42</label>
                        <caesura/>
                         jāyate ṣaṇḍhasañjñitaḥ ||42|| </l>
                    <l xml:id="SS.3.2.43">
                        <label>1938 ed. SS.3.2.43</label>
                        <caesura/>
                         ṛtau puruṣavadvā'pi pravartetāṅganā yadi | tatra kanyā yadi
                        bhavet sā bhavennaraceṣṭitā ||43|| </l>
                    <l xml:id="SS.3.2.44">
                        <label>1938 ed. SS.3.2.44</label>
                        <caesura/>
                         āsekyaśca sugandhī ca kumbhīkaścerṣyakastathā | saretasastvamī
                        jñeyā aśukraḥ ṣaṇḍhasañjñitaḥ ||44|| </l>
                    <l xml:id="SS.3.2.45">
                        <label>1938 ed. SS.3.2.45</label>
                        <caesura/>
                         anayā viprakṛtyā tu teṣāṃ śukravahāḥ sirāḥ | harṣāt
                        sphuṭatvamāyānti dhvajocchrāyastato bhavet ||45|| </l>
                    <l xml:id="SS.3.2.46">
                        <label>1938 ed. SS.3.2.46</label>
                        <caesura/>
                         āhārācāraceṣṭābhiryādṛśībhiḥ samanvitau | strīpuṃsau samupeyātāṃ
                        tayoḥ putro'pi tādṛśaḥ ||46|| </l>
                    <l xml:id="SS.3.2.47">
                        <label>1938 ed. SS.3.2.47</label>
                        <caesura/>
                         yadā nāryāvupeyātāṃ vṛṣasyantyau kathañcana | muñcataḥ
                        śukramanyonyamanasthistatra jāyate ||47|| </l>
                    <l xml:id="SS.3.2.48">
                        <label>1938 ed. SS.3.2.48</label>
                        <caesura/>
                         ṛtusnātā tu yā nārī svapne maithunamāvahet | ārtavaṃ vāyurādāya
                        kukṣau garbhaṃ karoti hi ||48|| </l>
                    <l xml:id="SS.3.2.49">
                        <label>1938 ed. SS.3.2.49</label>
                        <caesura/>
                         māsi māsi vivardheta garbhiṇyā garbhalakṣaṇam | kalalaṃ jāyate
                        tasyā varjitaṃ paitṛkairguṇaiḥ ||49|| </l>
                    <l xml:id="SS.3.2.50">
                        <label>1938 ed. SS.3.2.50</label>
                        <caesura/>
                         sarpavṛścikakūṣmāṇḍavikṛtākṛtayaśca ye | garbhāstvete
                        striyāścaiva jñeyāḥ pāpakṛto bhṛśam ||50|| </l>
                    <l xml:id="SS.3.2.51">
                        <label>1938 ed. SS.3.2.51</label>
                        <caesura/>
                         garbho vātaprakopeṇa dauhṛde vā'vamānite | bhavet kubjaḥ kuṇiḥ
                        paṅgurmūko minmiṇa eva vā ||51|| </l>
                    <l xml:id="SS.3.2.52">
                        <label>1938 ed. SS.3.2.52</label>
                        <caesura/>
                         mātāpitrostu nāstikyādaśubhaiśca purākṛtaiḥ | vātādīnāṃ prakopeṇa
                        garbho vaikṛtamāpnuyāt ||52|| </l>
                    <l xml:id="SS.3.2.53">
                        <label>1938 ed. SS.3.2.53</label>
                        <caesura/>
                         malālpatvādayogācca vāyoḥ pakvāśayasya ca | vātamūtrapurīṣāṇi na
                        garbhasthaḥ karoti hi ||53|| </l>
                    <l xml:id="SS.3.2.54">
                        <label>1938 ed. SS.3.2.54</label>
                        <caesura/>
                         jarāyuṇā mukhe cchanne kaṇṭhe ca kaphaveṣṭite |
                        vāyormārganirodhācca na garbhasthaḥ praroditi ||54|| </l>
                    <l xml:id="SS.3.2.55">
                        <label>1938 ed. SS.3.2.55</label>
                        <caesura/>
                         niḥśvāsocchvāsasaṅkṣobhasvapnān garbho'dhigacchati |
                        māturniśvasitocchvāsasaṅkṣobhasvapnasambhavān ||55|| </l>
                    <l xml:id="SS.3.2.56">
                        <label>1938 ed. SS.3.2.56</label>
                        <caesura/>
                         sanniveśaḥ śarīrāṇāṃ dantānāṃ patanodbhavau | taleṣvasambhavo
                        yaśca romṇāmetat svabhāvataḥ ||56|| </l>
                    <l xml:id="SS.3.2.57">
                        <label>1938 ed. SS.3.2.57</label>
                        <caesura/>
                         bhāvitāḥ pūrvadeheṣu satataṃ śāstrabuddhayaḥ | bhavanti
                        sattvabhūyiṣṭhāḥ pūrvajātismarā narāḥ ||57|| </l>
                    <l xml:id="SS.3.2.58">
                        <label>1938 ed. SS.3.2.58</label>
                        <caesura/>
                         karmaṇā codito yena tadāpnoti punarbhave | abhyastāḥ pūrvadehe ye
                        tāneva bhajate guṇān ||58|| </l>
                    <l xml:id="SS.3.2.2">
                        <label>1938 ed. SS.3.2.2</label>
                        <caesura/>
                         iti suśrutasaṃhitāyāṃ śārīrasthāne śukraśoṇitaśuddhiśārīraṃ nāma
                        dvitīyo'dhyāyaḥ ||2|| </l>
                </div>


                <div n="3" type="adhyāya">
                    <l xml:id="SS.3.3.3">
                        <label>1938 ed. SS.3.3.3</label>
                        <caesura/>
                         saumyaṃ śukramārtavamāgneyamitareṣāmapyatra bhūtānāṃ
                        sānnidhyamastyaṇunā viśeṣeṇa, parasparopakārāt
                        (parasparānugrahāt,) parasparānupraveśācca ||3|| </l>
                    <l xml:id="SS.3.3.4">
                        <label>1938 ed. SS.3.3.4</label>
                        <caesura/>
                         tatra strīpuṃsayoḥ saṃyoge tejaḥ śarīrādvāyurudīrayati,
                        tatastejonilasannipātācchukraṃ cyutaṃ yonimabhipratipadyate
                        saṃsṛjyate cārtavena, tato'gnīṣomasaṃyogāt saṃsṛjyamāno
                        garbhāśayamanupratipadyate kṣetrajño vedayitā spraṣṭā ghrātā
                        draṣṭā śrotā rasayitā puruṣaḥ sraṣṭā gantā sākṣī dhātā vaktā yaḥ
                        ko'sāvityevamādibhiḥ paryāyavācakairnāmabhirabhidhīyate
                        daivasaṃyogādakṣayo'vyayo'cintyo bhūtātmanā sahānvakṣaṃ
                        sattvarajastamobhirdaivāsurairaparaiśca
                        bhāvairvāyunā'bhipreryamāṇo garbhāśayamanupraviśyāvatiṣṭhate ||4|| </l>
                    <l xml:id="SS.3.3.5">
                        <label>1938 ed. SS.3.3.5</label>
                        <caesura/>
                         tatra śukrabāhulyāt pumān, ārtavabāhulyāt strī,
                        sāmyādubhayornapuṃsakamiti ||5|| </l>
                    <l xml:id="SS.3.3.6">
                        <label>1938 ed. SS.3.3.6</label>
                        <caesura/>
                         ṛtustu dvādaśarātraṃ bhavati dṛṣṭārtavaḥ; adṛṣṭārtavā'pyastītyeke
                        bhāṣante ||6|| </l>
                    <l xml:id="SS.3.3.7">
                        <label>1938 ed. SS.3.3.7</label>
                        <caesura/>
                         bhavanti cātra- pīnaprasannavadanāṃ praklinnātmamukhadvijām |
                        narakāmāṃ priyakathāṃ srastakukṣyakṣimūrdhajām ||7|| </l>
                    <l xml:id="SS.3.3.8">
                        <label>1938 ed. SS.3.3.8</label>
                        <caesura/>
                         sphuradbhujakucaśroṇinābhyūrujaghanasphicām | harṣautsukyaparāṃ
                        cāpi vidyādṛtumatīmiti ||8||</l>
                    <l xml:id="SS.3.3.9">
                        <label>1938 ed. SS.3.3.9</label>
                        <caesura/>
                         niyataṃ divase'tīte saṅkucatyambujaṃ yathā | ṛtau vyatīte
                        nāryāstu yoniḥ saṃvriyate tathā ||9|| </l>
                    <l xml:id="SS.3.3.10">
                        <label>1938 ed. SS.3.3.10</label>
                        <caesura/>
                         māsenopacitaṃ kāle dhamanībhyāṃ tadārtavam | īṣatkṛṣṇaṃ vivarṇaṃ
                        ca vāyuryonimukhaṃ nayet ||10|| </l>
                    <l xml:id="SS.3.3.11">
                        <label>1938 ed. SS.3.3.11</label>
                        <caesura/>
                         tadvarṣāddvādaśāt kāle vartamānamasṛk punaḥ | jarāpakvaśarīrāṇāṃ
                        yāti pañcāśataḥ kṣayam ||11|| </l>
                    <l xml:id="SS.3.3.12">
                        <label>1938 ed. SS.3.3.12</label>
                        <caesura/>
                         yugmeṣu tu pumān prokto divaseṣvanyathā'balā | puṣpakāle
                        śucistasmādapatyārtho striyaṃ vrajet ||12|| </l>
                    <l xml:id="SS.3.3.13">
                        <label>1938 ed. SS.3.3.13</label>
                        <caesura/>
                         tatra sadyogṛhītagarbhāyā liṅgāni- śramo glāniḥ pipāsā
                        sakthisadanaṃ śukraśoṇitayoravabandhaḥ sphuraṇaṃ ca yoneḥ ||13|| </l>
                    <l xml:id="SS.3.3.14">
                        <label>1938 ed. SS.3.3.14</label>
                        <caesura/>
                         stanayoḥ kṛṣṇamukhatā romarājyudgamastathā | akṣipakṣmāṇi
                        cāpyasyāḥ sammīlyante viśeṣataḥ ||14||</l>
                    <l xml:id="SS.3.3.15">
                        <label>1938 ed. SS.3.3.15</label>
                        <caesura/>
                         akāmataśchardayati gandhādudvijate śubhāt | prasekaḥ sadanaṃ cāpi
                        garbhiṇyā liṅgamucyate ||15||</l>
                    <l xml:id="SS.3.3.16">
                        <label>1938 ed. SS.3.3.16</label>
                        <caesura/>
                         tadā prabhṛti vyavāyaṃ vyāyāmamatitarpaṇamatikarśanaṃ divāsvapnaṃ
                        rātrijāgaraṇaṃ śokaṃ yānārohaṇaṃ bhayamutkuṭukāsanaṃ caikāntataḥ
                        snehādikriyāṃ śoṇitamokṣaṇaṃ cākāle vegavidhāraṇaṃ ca na seveta
                        ||16|| </l>
                    <l xml:id="SS.3.3.17">
                        <label>1938 ed. SS.3.3.17</label>
                        <caesura/>
                         doṣābhighātairgarbhiṇyā yo yo bhāgaḥ prapīḍyate | sa sa bhāgaḥ
                        śiśostasya garbhasthasya prapīḍyate ||17|| </l>
                    <l xml:id="SS.3.3.18">
                        <label>1938 ed. SS.3.3.18</label>
                        <caesura/>
                         tatra prathame māsi kalalaṃ jāyate; dvitīye
                        śītoṣmānilairabhiprapacyamānānāṃ mahābhūtānāṃ saṅghāto ghanaḥ
                        sañjāyate, yadi piṇḍaḥ pumān, strī cet peśī, napuṃsakaṃ
                        cedarbudamiti; tṛtīye hastapādaśirasāṃ pañcapiṇḍakā
                        nirvartante'ṅgapratyaṅgavibhāgaśca sūkṣmo bhavati; caturthe
                        sarvāṅgapratyaṅgavibhāgaḥ pravyakto bhavati,
                        garbhahṛdayapravyaktibhāvāccetanādhāturabhivyakto bhavati, kasmāt?
                        tatsthānatvāt | tasmādgarbhaścaturthe māsyabhiprāyamindriyārtheṣu
                        karoti, dvihṛdayāṃ ca nārīṃ dauhṛdinīmācakṣate | dauhṛdavimānanāt
                        kubjaṃ kuṇiṃ khañjaṃ jaḍaṃ vāmanaṃ vikṛtākṣamanakṣaṃ vā nārī sutaṃ
                        janayati, tasmāt sā yadyadicchettattasyai dāpayet, labdhadauhṛdā
                        hi vīryavantaṃ cirāyuṣaṃ ca putraṃ janayati ||18|| </l>
                    <l xml:id="SS.3.3.19">
                        <label>1938 ed. SS.3.3.19</label>
                        <caesura/>
                         bhavanti cātra- indriyārthāṃstu yān yān sā bhoktumicchati
                        garbhiṇī garbhābādhabhayāttāṃstān bhiṣagāhṛtya dāpayet ||19|| </l>
                    <l xml:id="SS.3.3.20">
                        <label>1938 ed. SS.3.3.20</label>
                        <caesura/>
                         sā prāptadauhṛdā putraṃ janayeta guṇānvitam | alabdhadauhṛdā
                        garbhe labhetātmani vā bhayam ||20|| </l>
                    <l xml:id="SS.3.3.21">
                        <label>1938 ed. SS.3.3.20</label>
                        <caesura/>
                         yeṣu yeṣvindriyārtheṣu dauhṛde vai vimānanā | prajāyeta
                        sutasyārtistasmiṃstasmiṃstathendriye ||21||</l>
                    <l xml:id="SS.3.3.22">
                        <label>1938 ed. SS.3.3.22</label>
                        <caesura/>
                         rājasandarśane yasyā daurhṛdaṃ jāyate striyāḥ | arthavantaṃ
                        mahābhāgaṃ kumāraṃ sā prasūyate ||22||</l>
                    <l xml:id="SS.3.3.23">
                        <label>1938 ed. SS.3.3.23</label>
                        <caesura/>
                         dukūlapaṭṭakauśeyabhūṣaṇādiṣu dauhṛdāt | alaṅkāraiṣiṇaṃ putraṃ
                        lalitaṃ sā prasūyate ||23|| </l>
                    <l xml:id="SS.3.3.24">
                        <label>1938 ed. SS.3.3.24</label>
                        <caesura/>
                         āśrame saṃyatātmānaṃ dharmaśīlaṃ prasūyate | devatāpratimāyāṃ tu
                        prasūte pārṣadopamam | darśane vyālajātīnāṃ hiṃsāśīlaṃ prasūyate
                        ||24|| </l>
                    <l xml:id="SS.3.3.25">
                        <label>1938 ed. SS.3.3.25</label>
                        <caesura/>
                         godhāmāṃsāśane putraṃ suṣupsuṃ dhāraṇātmakam | gavāṃ māṃse tu
                        balinaṃ sarvakleśasahaṃ tathā ||25||</l>
                    <l xml:id="SS.3.3.26">
                        <label>1938 ed. SS.3.3.26</label>
                        <caesura/>
                         māhiṣe daurhṛdācchūraṃ raktākṣaṃ lomasaṃyutam | varāhamāṃsāt
                        svapnāluṃ śūraṃ sañjanayet sutam ||26|| </l>
                    <l xml:id="SS.3.3.27">
                        <label>1938 ed. SS.3.3.27</label>
                        <caesura/>
                         mārgādvikrāntajaṅghālaṃ sadā vanacaraṃ sutam |
                        sṛmarādvignamanasaṃ nityabhītaṃ ca taittirāt ||27||</l>
                    <l xml:id="SS.3.3.28">
                        <label>1938 ed. SS.3.3.28</label>
                        <caesura/>
                         ato'nukteṣu yā nārī samabhidhyāti daurhṛdam | śarīrācāraśīlaiḥ sā
                        samānaṃ janayiṣyati ||28||</l>
                    <l xml:id="SS.3.3.29">
                        <label>1938 ed. SS.3.3.29</label>
                        <caesura/>
                         karmaṇā coditaṃ jantorbhavitavyaṃ punarbhavet | yathā tathā
                        daivayogāddaurhṛdaṃ janayeddhṛdi ||29|| </l>
                    <l xml:id="SS.3.3.30">
                        <label>1938 ed. SS.3.3.30</label>
                        <caesura/>
                         pañcame manaḥ pratibuddhataraṃ bhavati, ṣaṣṭhe buddhiḥ, saptame
                        sarvāṅgapratyaṅgavibhāgaḥ pravyaktataraḥ; aṣṭame'sthirībhavaty
                        ojaḥ , tatra jātaś cen na jīvennirojastvānnaiṟutabhāgatvācca ,
                        tato baliṃ māṃsaudanamasmai dāpayet;
                        navamadaśamaikādaśadvādaśānāmanyatamasmiñjāyate, ato'nyathā vikārī
                        bhavati ||30|| </l>
                    <l xml:id="SS.3.3.31">
                        <label>1938 ed. SS.3.3.31</label>
                        <caesura/>
                         mātustu khalu rasavahāyāṃ nāḍyāṃ garbhanābhināḍīpratibaddhā,
                        sā'sya māturāhārarasavīryamabhivahati |
                        tenopasnehenāsyābhivṛddhirbhavati |
                        asañjātāṅgapratyaṅgapravibhāgamāniṣekāt prabhṛti
                        sarvaśarīrāvayavānusāriṇīnāṃ rasavahānāṃ tiryaggatānāṃ
                        dhamanīnāmupasneho jīvayati ||31|| </l>
                    <l xml:id="SS.3.3.32">
                        <label>1938 ed. SS.3.3.32</label>
                        <caesura/>
                         garbhasya khalu sambhavataḥ pūrvaṃ śiraḥ sambhavatītyāha
                        śaunakaḥ, śiromūlatvāt pradhānendriyāṇāṃ ; hṛdayamiti kṛtavīryo,
                        buddhermanasaśca sthānatvāt; nābhiriti pārāśaryaḥ, tato hi
                        vardhate deho dehinaḥ; pāṇipādamiti mārkaṇḍeyaḥ,
                        tanmūlatvācceṣṭāyā garbhasya; madhyaśarīramiti subhūtirgautamaḥ,
                        tannibaddhatvāt sarvagātrasambhavasya | tattu na samyak,
                        sarvāṇyaṅgapratyaṅgāni yugapat sambhavantītyāha dhanvantariḥ,
                        garbhasya sūkṣmatvānnopalabhyante vaṃśāṅkuravaccūtaphalavacca;
                        tadyathā- cūtaphale paripakve keśaramāṃsāsthimajjānaḥ pṛthak
                        pṛthagdṛśyante kālaprakarṣāt, tānyeva taruṇe nopalabhyante
                        sūkṣmatvāt; teṣāṃ sūkṣmāṇāṃ keśarādīnāṃ kālaḥ pravyaktatāṃ karoti;
                        etenaiva vaṃśāṅkuro'pi vyākhyātaḥ | evaṃ garbhasya tāruṇye
                        sarveṣvaṅgapratyaṅgeṣu satsvapi saukṣmyādanupalabdhiḥ, tānyeva
                        kālaprakarṣāt pravyaktāni bhavanti ||32|| </l>
                    <l xml:id="SS.3.3.33">
                        <label>1938 ed. SS.3.3.33</label>
                        <caesura/>
                         tatra garbhasya pitṛjamātṛjarasajātmajasattvajasātmyajāni
                        śarīralakṣaṇāni vyākhyāsyāmaḥ | garbhasya
                        keśaśmaśrulomāsthinakhadantasirāsnāyudhamanīretaḥprabhṛtīni
                        sthirāṇi pitṛjāni,
                        māṃsaśoṇitamedomajjahṛnnābhiyakṛtplīhāntragudaprabhṛtīni mṛdūni
                        mātṛjāni, śarīropacayo balaṃ varṇaḥ sthitirhāniśca rasajāni,
                        indriyāṇi jñānaṃ vijñānamāyuḥ sukhaduḥkhādikaṃ cātmajāni,
                        sattvajānyuttaratra vakṣyāmaḥ, vīryamārogyaṃ balavarṇau medhā ca
                        sātmyajāni ||33|| </l>
                    <l xml:id="SS.3.3.34">
                        <label>1938 ed. SS.3.3.34</label>
                        <caesura/>
                         tatra yasyā dakṣiṇe stane prāk payodarśanaṃ bhavati
                        dakṣiṇakukṣimahattvaṃ ca pūrvaṃ ca dakṣiṇaṃ sakthyutkarṣati
                        bāhulyācca punnāmadheyeṣu dravyeṣu daurhṛdamabhidhyāyati svapneṣu
                        copalabhate padmotpalakumudāmrātakādīni punnāmānyeva
                        prasannamukhavarṇā ca bhavati tāṃ brūyāt putramiyaṃ janayiṣyatīti,
                        tadviparyaye kanyāṃ, yasyāḥ pārśvadvayamavanataṃ
                        purastānnirgatamudaraṃ prāgabhihitaṃ ca lakṣaṇaṃ ca tasyā
                        napuṃsakamiti vidyāt, yasyā madhye nimnaṃ droṇībhūtamudaraṃ sā
                        yugmaṃ prasūyata iti ||34|| </l>
                    <l xml:id="SS.3.3.35">
                        <label>1938 ed. SS.3.3.35</label>
                        <caesura/>
                         bhavanti cātra- devatābrāhmaṇaparāḥ śaucācārahite ratāḥ |
                        mahāguṇān prasūyante viparītāstu nirguṇān ||35|| </l>
                    <l xml:id="SS.3.3.36">
                        <label>1938 ed. SS.3.3.36</label>
                        <caesura/>
                         aṅgapratyaṅganirvṛttiḥ svabhāvādeva jāyate |
                        aṅgapratyaṅganirvṛttau ye bhavanti guṇāguṇāḥ | te te garbhasya
                        vijñeyā dharmādharmanimittajāḥ ||36|| </l>
                    <l xml:id="SS.3.3.trailer">
                        <label>1938 ed. SS.3.3.trailer</label>
                        <caesura/>
                         iti suśrutasaṃhitāyāṃ śārīrasthāne garbhāvakrāntiśārīraṃ nāma
                        tṛtīyo'dhyāyaḥ ||3|| </l>
                </div>


                <div n="4" type="adhyāya">

                    <l xml:id="SS.3.4.3">
                        <label>1938 ed. SS.3.4.3</label>
                        <caesura/>
                         agniḥ somo vāyuḥ sattvaṃ rajastamaḥ pañcendriyāṇi bhūtātmeti
                        prāṇāḥ ||3|| </l>
                    <l xml:id="SS.3.4.4">
                        <label>1938 ed. SS.3.4.4</label>
                        <caesura/>
                         tasya khalvevampravṛttasya śukraśoṇitasyābhipacyamānasya
                        kṣīrasyeva santānikāḥ sapta tvaco bhavanti | tāsāṃ
                        prathamā'vabhāsinī nāma, yā sarvān varṇānavabhāsayati pañcavidhāṃ
                        ca chāyāṃ prakāśayati, sā vrīheraṣṭādaśabhāgapramāṇā,
                        sidhmapadmakaṇṭakādhiṣṭhānā; dvitīyā lohitā nāma,
                        ṣoḍaśabhāgapramāṇā, tilakālakanyacchavyaṅgādhiṣṭhānā; tṛtīyā śvetā
                        nāma, dvādaśabhāgapramāṇā, carmadalājagallīmaṣakādhiṣṭhānā;
                        caturthī tāmrā nāmāṣṭabhāgapramāṇā, vividhakilāsakuṣṭhādhiṣṭhānā;
                        pañcamī vedinī nāma pañcabhāgapramāṇā, kuṣṭhavisarpādhiṣṭhānā;
                        ṣaṣṭhī rohiṇī nāma vrīhipramāṇā,
                        granthyapacyarbudaślīpadagalagaṇḍādhiṣṭhānā; saptamī māṃsadharā
                        nāma vrīhidvayapramāṇā, bhagandaravidradhyarśo'dhiṣṭhānā | yadetat
                        pramāṇaṃ nirdiṣṭaṃ tanmāṃsaleṣvavakāśeṣu, na lalāṭe
                        sūkṣmāṅgulyādiṣu ca; yato vakṣyatyudareṣu-
                        ‘vrīhimukhenāṅguṣṭhodarapramāṇamavagāḍhaṃ vidhyet’ (ci.14) iti
                        ||4|| </l>
                    <l xml:id="SS.3.4.5">
                        <label>1938 ed. SS.3.4.5</label>
                        <caesura/>
                         kalāḥ khalvapi sapta bhavanti dhātvāśayāntaramaryādāḥ ||5|| </l>
                    <l xml:id="SS.3.4.6">
                        <label>1938 ed. SS.3.4.6</label>
                        <caesura/>
                         bhavataścātra- yathā hi sāraḥ kāṣṭheṣu chidyamāneṣu dṛśyate |
                        tathāhi dhāturmāṃseṣu chidyamāneṣu dṛśyate ||6||</l>
                    <l xml:id="SS.3.4.7">
                        <label>1938 ed. SS.3.4.7</label>
                        <caesura/>
                         snāyubhiśca praticchannān santatāṃśca jarāyuṇā | śleṣmaṇā
                        veṣṭitāṃścāpi kalābhāgāṃstu tān viduḥ ||7||</l>
                    <l xml:id="SS.3.4.8">
                        <label>1938 ed. SS.3.4.8</label>
                        <caesura/>
                         tāsāṃ prathamā māṃsadharā, yasyāṃ māṃse sirāsnāyudhamanīsrotasāṃ
                        pratānā bhavanti ||8|| </l>
                    <l xml:id="SS.3.4.9">
                        <label>1938 ed. SS.3.4.9</label>
                        <caesura/>
                         yathā bisamṛṇālāni vivardhante samantataḥ | bhūmau
                        paṅkodakasthāni tathā māṃse sirādayaḥ ||9|| </l>
                    <l xml:id="SS.3.4.10">
                        <label>1938 ed. SS.3.4.10</label>
                        <caesura/>
                         dvitīyā raktadharā māṃsasyābhyantarataḥ, tasyāṃ śoṇitaṃ
                        viśeṣataśca sirāsu yakṛtplīhnośca bhavati ||10|| </l>
                    <l xml:id="SS.3.4.11">
                        <label>1938 ed. SS.3.4.11</label>
                        <caesura/>
                         vṛkṣādyathābhiprahatāt kṣīriṇaḥ kṣīrimāvahet | māṃsādevaṃ kṣatāt
                        kṣipraṃ śoṇitaṃ samprasicyate ||11|| </l>
                    <l xml:id="SS.3.4.12">
                        <label>1938 ed. SS.3.4.12</label>
                        <caesura/>
                         tṛtīyā medodharā; medo hi sarvabhūtānāmudarasthamaṇvasthiṣu ca,
                        mahatsu ca majjā bhavati ||12|| </l>
                    <l xml:id="SS.3.4.13">
                        <label>1938 ed. SS.3.4.13</label>
                        <caesura/>
                         sthūlāsthiṣu viśeṣeṇa majjā tvabhyantarāśritaḥ | athetareṣu
                        sarveṣu saraktaṃ meda ucyate | śuddhamāṃsasya yaḥ snehaḥ sā vasā
                        parikīrtitā ||13|| </l>
                    <l xml:id="SS.3.4.14">
                        <label>1938 ed. SS.3.4.14</label>
                        <caesura/>
                         caturthī śleṣmadharā sarvasandhiṣu prāṇabhṛtāṃ bhavati ||14|| </l>
                    <l xml:id="SS.3.4.15">
                        <label>1938 ed. SS.3.4.15</label>
                        <caesura/>
                         snehābhyakte yathā hyakṣe cakraṃ sādhu pravartate | sandhayaḥ
                        sādhu vartante saṃśliṣṭāḥ śleṣmaṇā tathā ||15||</l>
                    <l xml:id="SS.3.4.16">
                        <label>1938 ed. SS.3.4.16</label>
                        <caesura/>
                         pañcamī purīṣadharā nāma; yā'ntaḥkoṣṭhe malamabhivibhajate
                        pakvāśayasthā ||16|| </l>
                    <l xml:id="SS.3.4.17">
                        <label>1938 ed. SS.3.4.17</label>
                        <caesura/>
                         yakṛtsamantāt koṣṭhaṃ ca tathā'ntrāṇi samāśritā |
                        uṇḍu(ndu)kasthaṃ vibhajate malaṃ maladharā kalā ||17|| </l>
                    <l xml:id="SS.3.4.18">
                        <label>1938 ed. SS.3.4.18</label>
                        <caesura/>
                         ṣaṣṭhī pittadharā ; yā caturvidhamannapānamāmāśayāt pracyutaṃ
                        pakvāśayopasthitaṃ dhārayati ||18|| </l>
                    <l xml:id="SS.3.4.19">
                        <label>1938 ed. SS.3.4.19</label>
                        <caesura/>
                         aśitaṃ khāditaṃ pītaṃ līḍhaṃ koṣṭhagataṃ nṛṇām | tajjīryati
                        yathākālaṃ śoṣitaṃ pittatejasā ||19|| </l>
                    <l xml:id="SS.3.4.20">
                        <label>1938 ed. SS.3.4.20</label>
                        <caesura/>
                         saptamī śukradharā, yā sarvaprāṇināṃ sarvaśarīravyāpinī
                        ||20||</l>
                    <l xml:id="SS.3.4.21">
                        <label>1938 ed. SS.3.4.21</label>
                        <caesura/>
                         yathā payasi sarpistu gūḍhaścekṣau raso yathā | śarīreṣu tathā
                        śukraṃ nṛṇāṃ vidyādbhiṣagvaraḥ ||21|| </l>
                    <l xml:id="SS.3.4.22">
                        <label>1938 ed. SS.3.4.22</label>
                        <caesura/>
                         dvyaṅgule dakṣiṇe pārśve bastidvārasya cāpyadhaḥ |
                        mūtrasrotaḥpathācchukraṃ puruṣasya pravartate ||22|| </l>
                    <l xml:id="SS.3.4.23">
                        <label>1938 ed. SS.3.4.23</label>
                        <caesura/>
                         kṛtsnadehāśritaṃ śukraṃ prasannamanasastathā | strīṣu
                        vyāyacchataścāpi harṣāttat sampravartate ||23|| </l>
                    <l xml:id="SS.3.4.24">
                        <label>1938 ed. SS.3.4.24</label>
                        <caesura/>
                         gṛhītagarbhāṇāmārtavavahānāṃ srotasāṃ vartmānyavarudhyante
                        garbheṇa, tasmādgṛhītagarbhāṇāmārtavaṃ na dṛśyate; tatastadadhaḥ
                        pratihatamūrdhvamāgatamaparaṃ copacīyamānamaparetyabhidhīyate;
                        śeṣaṃ cordhvataramāgataṃ payodharāvabhipratipadyate,
                        tasmādgarbhiṇyaḥ pīnonnatapayodharā bhavanti ||24|| </l>
                    <l xml:id="SS.3.4.25">
                        <label>1938 ed. SS.3.4.25</label>
                        <caesura/>
                         garbhasya yakṛtplīhānau śoṇitajau, śoṇitaphenaprabhavaḥ
                        phupphusaḥ , śoṇitakiṭṭaprabhava uṇḍukaḥ ||25|| </l>
                    <l xml:id="SS.3.4.26">
                        <label>1938 ed. SS.3.4.26</label>
                        <caesura/>
                         asṛjaḥ śleṣmaṇaścāpi yaḥ prasādaḥ paro mataḥ | taṃ pacyamānaṃ
                        pittena vāyuścāpyanudhāvati ||26|| </l>
                    <l xml:id="SS.3.4.27">
                        <label>1938 ed. SS.3.4.27</label>
                        <caesura/>
                         tato'syāntrāṇi jāyante gudaṃ bastiśca dehinaḥ | udare
                        pacyamānānāmādhmānādrukmasāravat ||27||</l>
                    <l xml:id="SS.3.4.28">
                        <label>1938 ed. SS.3.4.28</label>
                        <caesura/>
                         kaphaśoṇitamāṃsānāṃ sārājjihvā prajāyate | yathārthamūṣmaṇā yukto
                        vāyuḥ srotāṃsi dārayet ||28||</l>
                    <l xml:id="SS.3.4.29">
                        <label>1938 ed. SS.3.4.29</label>
                        <caesura/>
                         anupraviśya piśitaṃ peśīrvibhajate tathā | medasaḥ snehamādāya
                        sirāsnāyutvamāpnuyāt ||29|| </l>
                    <l xml:id="SS.3.4.30">
                        <label>1938 ed. SS.3.4.30</label>
                        <caesura/>
                         sirāṇāṃ tu mṛduḥ pākaḥ snāyūnāṃ ca tataḥ kharaḥ |
                        āśayyābhyāsayogena karotyāśayasambhavam ||30||</l>
                    <l xml:id="SS.3.4.31">
                        <label>1938 ed. SS.3.4.31</label>
                        <caesura/>
                         raktamedaḥprasādādvṛkkau; māṃsāsṛkkaphamedaḥprasādādvṛṣaṇau;
                        śoṇitakaphaprasādajaṃ hṛdayaṃ, yadāśrayā hi dhamanyaḥ prāṇavahāḥ;
                        tasyādho vāmataḥ plīhā phupphusaśca, dakṣiṇato yakṛt kloma ca;
                        tadviśeṣeṇa cetanāsthānam, atastasmiṃstamasā''vṛte sarvaprāṇinaḥ
                        svapanti ||31|| </l>
                    <l xml:id="SS.3.4.32">
                        <label>1938 ed. SS.3.4.32</label>
                        <caesura/>
                         bhavati cātra- puṇḍarīkeṇa sadṛśaṃ hṛdayaṃ syādadhomukham |
                        jāgratastadvikasati svapataśca nimīlati ||32||</l>
                    <l xml:id="SS.3.4.33">
                        <label>1938 ed. SS.3.4.33</label>
                        <caesura/>
                         nidrāṃ tu vaiṣṇavīṃ pāpmānamupadiśanti, sā svabhāvata eva
                        sarvaprāṇino'bhispṛśati | tatra yadā sañjñāvahāni srotāṃsi
                        tamobhūyiṣṭhaḥ śleṣmā pratipadyate tadā tāmasī nāma nidrā
                        sambhavatyanavabodhinī, sā pralayakāle; tamobhūyiṣṭhānāmahaḥsu
                        niśāsu ca bhavati, rajobhūyiṣṭhānāmanimittaṃ,
                        sattvabhūyiṣṭhānāmardharātre; kṣīṇaśleṣmaṇāmanilabahulānāṃ
                        manaḥśarīrābhitāpavatāṃ ca naiva, sā vaikārikī bhavati ||33|| </l>
                    <l xml:id="SS.3.4.34">
                        <label>1938 ed. SS.3.4.34</label>
                        <caesura/>
                         bhavataś cātra- hṛdayaṃ cetanāsthānam uktaṃ suśruta ! dehinām |
                        <caesura/>
                         tamo 'bhibhūte tasmiṃs tu nidrā viśati dehinam ||34|| </l>
                    <l xml:id="SS.3.4.35">
                        <label>1938 ed. SS.3.4.35</label>
                        <caesura/>
                         nidrāhetustamaḥ, sattvaṃ bodhane heturucyate | svabhāva eva vā
                        heturgarīyān parikīrtyate ||35|| </l>
                    <l xml:id="SS.3.4.36">
                        <label>1938 ed. SS.3.4.36</label>
                        <caesura/>
                         pūrvadehānubhūtāṃstu bhūtātmā svapataḥ prabhuḥ | rajoyuktena
                        manasā gṛhṇātyarthāñ śubhāśubhān ||36|| </l>
                    <l xml:id="SS.3.4.37">
                        <label>1938 ed. SS.3.4.37</label>
                        <caesura/>
                         karaṇānāṃ tu vaikalye tamasā'bhipravardhite | asvapannapi
                        bhūtātmā prasupta iva cocyate ||37|| </l>
                    <l xml:id="SS.3.4.38">
                        <label>1938 ed. SS.3.4.38</label>
                        <caesura/>
                         sarvartuṣu divāsvāpaḥ pratiṣiddho'nyatra grīṣmāt,
                        pratiṣiddheṣvapi tu
                        bālavṛddhastrīkarśitakṣatakṣīṇamadyanityayānavāhanādhvakarmapariśrāntānāmabhuktavatāṃ
                        medaḥsvedakapharasaraktakṣīṇānāmajīrṇināṃ ca muhūrtaṃ
                        divāsvapanamapratiṣiddham | rātrāvapi jāgaritavatāṃ
                        jāgaritakālādardhamiṣyate divāsvapanam | vikṛtirhi divāsvapno
                        nāma; tatra svapatāmadharmaḥ sarvadoṣaprakopaśca, tatprakopācca
                        kāsaśvāsapratiśyāyaśirogauravāṅgamardārocakajvarāgnidaurbalyāni
                        bhavanti; rātrāvapi jāgaritavatāṃ vātapittanimittāsta evopadravā
                        bhavanti ||38|| </l>
                    <l xml:id="SS.3.4.39">
                        <label>1938 ed. SS.3.4.39</label>
                        <caesura/>
                         bhavanti cātra- tasmānna jāgṛyādrātrau divāsvapnaṃ ca varjayet |
                        jñātvā doṣakarāvetau budhaḥ svapnaṃ mitaṃ caret ||39|| </l>
                    <l xml:id="SS.3.4.40">
                        <label>1938 ed. SS.3.4.40</label>
                        <caesura/>
                         arogaḥ sumanā hyevaṃ balavarṇānvito vṛṣaḥ | nātisthūlakṛśaḥ
                        śrīmān naro jīvet samāḥ śatam ||40|| </l>
                    <l xml:id="SS.41"> (nidrā sātmyīkṛtā yaistu rātrau ca yadi vā divā|)
                        divārātrau ca ye nityaṃ svapnajāgaraṇocitāḥ | na teṣāṃ svapatāṃ
                        doṣo jāgratāṃ vā'pi jāyate ||41|| </l>
                    <l xml:id="SS.3.4.42">
                        <label>1938 ed. SS.3.4.42</label>
                        <caesura/>
                         nidrānāśo'nilāt pittānmanastāpāt kṣayād api |
                        sambhavatyabhighātāc ca pratyanīkaiḥ praśāmyati ||42|| </l>
                    <l xml:id="SS.3.4.41">
                        <label>1938 ed. SS.3.4.41</label>
                        <caesura/>
                         nidrānāśe'bhyaṅgayogo mūrdhni tailaniṣevaṇam | gātrasyodvartanaṃ
                        caiva hitaṃ saṃvāhanāni ca ||43||</l>
                    <l xml:id="SS.3.4.44">
                        <label>1938 ed. SS.3.4.44</label>
                        <caesura/>
                         śāligodhūmapiṣṭānnabhakṣyairaikṣavasaṃskṛtaiḥ |
                        <caesura/>
                         bhojanaṃ madhuraṃ snigdhaṃ kṣīramāṃsarasādibhiḥ ||44|| </l>
                    <l xml:id="SS.3.4.45">
                        <label>1938 ed. SS.3.4.45</label>
                        <caesura/>
                         rasairbileśayānāṃ ca viṣkirāṇāṃ tathaiva ca |
                        drākṣāsitekṣudravyāṇāmupayogo bhavenniśi ||45||</l>
                    <l xml:id="SS.3.4.46">
                        <label>1938 ed. SS.3.4.46</label>
                        <caesura/>
                         śayanāsanayānāni manojñāni mṛdūni ca | nidrānāśe tu kurvīta
                        tathā'nyānyapi buddhimān ||46||</l>
                    <l xml:id="SS.3.4.47">
                        <label>1938 ed. SS.3.4.47</label>
                        <caesura/>
                         nidrātiyoge vamanaṃ hitaṃ saṃśodhanāni ca | laṅghanaṃ
                        raktamokṣaśca manovyākulanāni ca ||47|| </l>
                    <l xml:id="SS.3.4.48">
                        <label>1938 ed. SS.3.4.48</label>
                        <caesura/>
                         kaphamedoviṣārtānāṃ rātrau jāgaraṇaṃ hitam |48| divāsvapnaśca
                        tṛṭśūlahikkājīrṇātisāriṇām ||48|| </l>
                    <l xml:id="SS.3.4.49">
                        <label>1938 ed. SS.3.4.49</label>
                        <caesura/>
                         indriyārtheṣvasamprāptirgauravaṃ jṛmbhaṇaṃ klamaḥ | nidrārtasyeva
                        yasyehā tasya tandrāṃ vinirdiśet ||49|| </l>
                    <l xml:id="SS.3.4.50">
                        <label>1938 ed. SS.3.4.50</label>
                        <caesura/>
                         pītvaikamanilocchvāsamudveṣṭan vivṛtānanaḥ | yaṃ muñcati
                        sanetrāsraṃ sa jṛmbha iti sañjñitaḥ ||50|| </l>
                    <l xml:id="SS.3.4.51">
                        <label>1938 ed. SS.3.4.51</label>
                        <caesura/>
                         yo'nāyāsaḥ śramo dehe pravṛddhaḥ śvāsavarjitaḥ | klamaḥ sa iti
                        vijñeya indriyārthaprabādhakaḥ ||51|| </l>
                    <l xml:id="SS.3.4.52">
                        <label>1938 ed. SS.3.4.52</label>
                        <caesura/>
                         sukhasparśaprasaṅgitvaṃ duḥkhadveṣaṇalolatā | śaktasya
                        cāpyanutsāhaḥ karmasvālasyamucyate ||52|| </l>
                    <l xml:id="SS.3.4.53">
                        <label>1938 ed. SS.3.4.53</label>
                        <caesura/>
                         utkliśyānnaṃ na nirgacchet prasekaṣṭhīvaneritam | hṛdayaṃ pīḍyate
                        cāsya tamutkleśaṃ vinirdiśet ||53|| </l>
                    <l xml:id="SS.3.4.54">
                        <label>1938 ed. SS.3.4.54</label>
                        <caesura/>
                         vaktre madhuratā tandrā hṛdayodveṣṭanaṃ bhramaḥ | na
                        cānnamabhikāṅkṣeta glāniṃ tasya vinirdiśet ||54||</l>
                    <l xml:id="SS.3.4.55">
                        <label>1938 ed. SS.3.4.55</label>
                        <caesura/>
                         ārdracarmāvanaddhaṃ vā yo gātraṃ manyate naraḥ | tathā guru
                        śiro'tyarthaṃ gauravaṃ tadvinirdiśet ||55|| </l>
                    <l xml:id="SS.3.4.56">
                        <label>1938 ed. SS.3.4.56</label>
                        <caesura/>
                         mūrcchā pittatamaḥprāyā, rajaḥpittānilādbhramaḥ |
                        tamovātakaphāttandrā, nidrā śleṣmatamobhavā ||56|| </l>
                    <l xml:id="SS.3.4.57">
                        <label>1938 ed. SS.3.4.57</label>
                        <caesura/>
                         garbhasya khalu rasanimittā mārutādhmānanimittā ca
                        parivṛddhirbhavati ||57|| </l>
                    <l xml:id="SS.3.4.58">
                        <label>1938 ed. SS.3.4.58</label>
                        <caesura/>
                         bhavanti cātra- tasyāntareṇa nābhestu jyotiḥsthānaṃ dhruvaṃ
                        smṛtam | tadādhamati vātastu dehastenāsya vardhate ||58|| </l>
                    <l xml:id="SS.3.4.59">
                        <label>1938 ed. SS.3.4.59</label>
                        <caesura/>
                         ūṣmaṇā sahitaścāpi dārayatyasya mārutaḥ | ūrdhvaṃ
                        tiryagadhastācca srotāṃsyapi yathā tathā ||59||</l>
                    <l xml:id="SS.3.4.60">
                        <label>1938 ed. SS.3.4.60</label>
                        <caesura/>
                         dṛṣṭiśca romakūpāśca na vardhante kadācana | dhruvāṇyetāni
                        martyānāmiti dhanvantarermatam ||60|| </l>
                    <l xml:id="SS.3.4.61">
                        <label>1938 ed. SS.3.4.61</label>
                        <caesura/>
                         śarīre kṣīyamāṇe'pi vardhete dvāvimau sadā | svabhāvaṃ prakṛtiṃ
                        kṛtvā nakhakeśāviti sthitiḥ ||61|| </l>
                    <l xml:id="SS.3.4.62">
                        <label>1938 ed. SS.3.4.62</label>
                        <caesura/>
                         sapta prakṛtayo bhavanti- doṣaiḥ pṛthak, dviśaḥ, samastaiśca
                        ||62|| </l>
                    <l xml:id="SS.3.4.63">
                        <label>1938 ed. SS.3.4.63</label>
                        <caesura/>
                         śukraśoṇitasaṃyoge yo bhaveddoṣa utkaṭaḥ | prakṛtirjāyate tena
                        tasyā me lakṣaṇaṃ śṛṇu ||63|| </l>
                    <l xml:id="SS.3.4.64">
                        <label>1938 ed. SS.3.4.64</label>
                        <caesura/>
                         tatra vātaprakṛtiḥ prajāgarūkaḥ śītadveṣī durbhagaḥ steno
                        matsaryanāryo gandharvacittaḥ
                        sphuṭitakaracaraṇo'lparūkṣaśmaśrunakhakeśaḥ krāthī dantakhādī ca
                        bhavati ||64|| </l>
                    <l xml:id="SS.3.4.65">
                        <label>1938 ed. SS.3.4.65</label>
                        <caesura/>
                         adhṛtiradṛḍhasauhṛdaḥ kṛtaghnaḥ kṛśaparuṣo dhamanītataḥ pralāpī |
                        drutagatiraṭano'navasthitātmā viyati ca gacchati sambhrameṇa
                        suptaḥ ||65||</l>
                    <l xml:id="SS.3.4.66">
                        <label>1938 ed. SS.3.4.66</label>
                        <caesura/>
                         avyavasthitamatiścaladṛṣṭirmandaratnadhanasañcayamitraḥ |
                        kiñcideva vilapatyanibaddhaṃ mārutaprakṛtireṣa manuṣyaḥ ||66||</l>
                    <l xml:id="SS.3.4.67">
                        <label>1938 ed. SS.3.4.67</label>
                        <caesura/>
                         (vātikāścājagomāyuśaśākhūṣṭraśunāṃ tathā |
                        gṛdhrakākakharādīnāmanūkaiḥ kīrtitā narāḥ) ||67||</l>
                    <l xml:id="SS.3.4.68">
                        <label>1938 ed. SS.3.4.68</label>
                        <caesura/>
                         pittaprakṛtistu svedano durgandhaḥ
                        pītaśithilāṅgastāmranakhanayanatālujihvauṣṭhapāṇipādatalo durbhago
                        valīpalitakhālityajuṣṭo bahubhuguṣṇadveṣī kṣiprakopaprasādo
                        madhyabalo madhyāyuśca bhavati ||68|| </l>
                    <l xml:id="SS.3.4.69">
                        <label>1938 ed. SS.3.4.69</label>
                        <caesura/>
                         medhāvī nipuṇamatirvigṛhya vaktā tejasvī samitiṣu durnivāravīryaḥ
                        | suptaḥ san kanakapalāśakarṇikārān sampaśyedapi ca
                        hutāśavidyudulkāḥ ||69|| </l>
                    <l xml:id="SS.3.4.70">
                        <label>1938 ed. SS.3.4.70</label>
                        <caesura/>
                         na bhayāt praṇamedanateṣvamṛduḥ praṇateṣvapi sāntvanadānaruciḥ |
                        bhavatīha sadā vyathitāsyagatiḥ sa bhavediha pittakṛtaprakṛtiḥ
                        ||70|| </l>
                    <l xml:id="SS.3.4.71">
                        <label>1938 ed. SS.3.4.71</label>
                        <caesura/>
                         (bhujaṅgolūkagandharvayakṣamārjāravānaraiḥ |
                        vyāghrarkṣanakulānūkaiḥ paittikāstu narāḥsmṛtāḥ ) ||71||</l>
                    <l xml:id="SS.3.4.72">
                        <label>1938 ed. SS.3.4.72</label>
                        <caesura/>
                         śleṣmaprakṛtistu
                        dūrvendīvaranistriṃśārdrāriṣṭakaśarakāṇḍānāmanyatamavarṇaḥ
                        subhagaḥ priyadarśano madhurapriyaḥ kṛtajño dhṛtimān
                        sahiṣṇuralolupo balavāṃściragrāhī dṛḍhavairaśca bhavati ||72|| </l>
                    <l xml:id="SS.SS.3.4.73">
                        <label>1938 ed. SS.3.4.73</label>
                        <caesura/>
                         śuklākṣaḥ sthirakuṭilālinīlakeśo lakṣmīvān
                        jaladamṛdaṅgasiṃhaghoṣaḥ | suptaḥ san sakamalahaṃsacakravākān
                        sampaśyedapi ca jalāśayān manojñān ||73|| </l>
                    <l xml:id="SS.SS.3.4.74">
                        <label>1938 ed. SS.3.4.74</label>
                        <caesura/>
                         raktāntanetraḥ suvibhaktagātraḥ snigdhacchaviḥ sattvaguṇopapannaḥ
                        | kleśakṣamo mānayitā gurūṇāṃ jñeyo balāsaprakṛtirmanuṣyaḥ ||74|| </l>
                    <l xml:id="SS.SS.3.4.75">
                        <label>1938 ed. SS.3.4.75</label>
                        <caesura/>
                         (dṛḍhaśāstramatiḥ sthiramitradhanaḥ parigaṇya cirāt pradadāti
                        bahu | pariniścitavākyapadaḥ satataṃ gurumānakaraśca bhavet sa
                        sadā ||75||</l>
                    <l xml:id="SS.SS.3.4.76">
                        <label>1938 ed. SS.3.4.76</label>
                        <caesura/>
                         brahmarudrendravaruṇaiḥ siṃhāśvagajagovṛṣaiḥ |
                        tārkṣyahaṃsasamānūkāḥ śleṣmaprakṛtayo narāḥ ) ||76||</l>
                    <l xml:id="SS.3.4.77">
                        <label>1938 ed. SS.3.4.77</label>
                        <caesura/>
                         dvayorvā tisṛṇāṃ vā'pi prakṛtīnāṃ tu lakṣaṇaiḥ | jñātvā
                        saṃsargajā vaidyaḥ prakṛtīrabhinirdiśet ||77|| </l>
                    <l xml:id="SS.3.4.78">
                        <label>1938 ed. SS.3.4.78</label>
                        <caesura/>
                         prakopo vā'nyathābhāvo kṣayo vā nopajāyate | prakṛtīnāṃ
                        svabhāvena jāyate tu gatāyuṣaḥ ||78|| </l>
                    <l xml:id="SS.3.4.79">
                        <label>1938 ed. SS.3.4.79</label>
                        <caesura/>
                         viṣajāto yathā kīṭo na viṣeṇa vipadyate | tadvatprakṛtayo martyaṃ
                        śaknuvanti na bādhitum ||79|| </l>
                    <l xml:id="SS.3.4.80">
                        <label>1938 ed. SS.3.4.80</label>
                        <caesura/>
                         prakṛtimiha narāṇāṃ bhautikīṃ kecidāhuḥ pavanadahanatoyaiḥ
                        kīrtitāstāstu tisraḥ | sthiravipulaśarīraḥ pārthivaśca kṣamāvāñ
                        śuciratha cirajīvī nābhasaḥ khairmahadbhiḥ ||80|| </l>
                    <l xml:id="SS.3.4.81">
                        <label>1938 ed. SS.3.4.81</label>
                        <caesura/>
                         śaucamāstikyamabhyāso vedeṣu gurupūjanam | priyātithitvamijyā ca
                        brahmakāyasya lakṣaṇam ||81|| </l>
                    <l xml:id="SS.3.4.82">
                        <label>1938 ed. SS.3.4.82</label>
                        <caesura/>
                         māhātmyaṃ śauryamājñā ca satataṃ śāstrabuddhitā | bhṛtyānāṃ
                        bharaṇaṃ cāpi māhendraṃ kāyalakṣaṇam ||82|| </l>
                    <l xml:id="SS.3.4.83">
                        <label>1938 ed. SS.3.4.83</label>
                        <caesura/>
                         śītasevā sahiṣṇutvaṃ paiṅgalyaṃ harikeśatā |
                        priyavāditvamityetadvāruṇaṃ kāyalakṣaṇam ||83|| </l>
                    <l xml:id="SS.3.4.84">
                        <label>1938 ed. SS.3.4.84</label>
                        <caesura/>
                         madhyasthatā sahiṣṇutvamarthasyāgamasañcayau |
                        mahāprasavaśaktitvaṃ kauberaṃ kāyalakṣaṇam ||84|| </l>
                    <l xml:id="SS.3.4.85">
                        <label>1938 ed. SS.3.4.85</label>
                        <caesura/>
                         gandhamālyapriyatvaṃ ca nṛtyavāditrakāmitā | vihāraśīlatā caiva
                        gāndharvaṃ kāyalakṣaṇam ||85|| </l>
                    <l xml:id="SS.3.4.86">
                        <label>1938 ed. SS.3.4.86</label>
                        <caesura/>
                         prāptakārī dṛḍhotthāno nirbhayaḥ smṛtimāñchuciḥ |
                        rāgamohamadadveṣairvarjito yāmyasattvavān ||86|| </l>
                    <l xml:id="SS.3.4.87">
                        <label>1938 ed. SS.3.4.87</label>
                        <caesura/>
                         japavratabrahmacaryahomādhyayanasevinam |
                        jñānavijñānasampannamṛṣisattvaṃ naraṃ viduḥ ||87|| </l>
                    <l xml:id="SS.3.4.88">
                        <label>1938 ed. SS.3.4.88</label>
                        <caesura/>
                         saptaite sāttvikāḥ kāyā...
                        <caesura/>
                         ...rājasāṃs tu nibodha me | aiśvaryavantaṃ raudraṃ ca śūraṃ
                        caṇḍamasūyakam ||88|| </l>
                    <l xml:id="SS.3.4.89">
                        <label>1938 ed. SS.3.4.89</label>
                        <caesura/>
                         ekāśinaṃ caudarikamāsuraṃ sattvamīdṛśam | tīkṣṇamāyāsinaṃ bhīruṃ
                        caṇḍaṃ māyānvitaṃ tathā ||89||</l>
                    <l xml:id="SS.3.4.90">
                        <label>1938 ed. SS.3.4.90</label>
                        <caesura/>
                         vihārācāracapalaṃ sarpasattvaṃ vidurnaram | pravṛddhakāmasevī
                        cāpyajasrāhāra eva ca ||90||</l>
                    <l xml:id="SS.3.4.91">
                        <label>1938 ed. SS.3.4.91</label>
                        <caesura/>
                         amarṣaṇo'navasthāyī śākunaṃ kāyalakṣaṇam | ekāntagrāhitā
                        raudramasūyā dharmabāhyatā ||91||</l>
                    <l xml:id="SS.3.4.92">
                        <label>1938 ed. SS.3.4.92</label>
                        <caesura/>
                         bhṛśamātraṃ tamaścāpi rākṣasaṃ kāyalakṣaṇam | ucchiṣṭāhāratā
                        taikṣṇyaṃ sāhasapriyatā tathā ||92||</l>
                    <l xml:id="SS.3.4.93">
                        <label>1938 ed. SS.3.4.93</label>
                        <caesura/>
                         strīlolupatvaṃ nairlajjyaṃ paiśācaṃ kāyalakṣaṇam |
                        asaṃvibhāgamalasaṃ duḥkhaśīlamasūyakam ||93|| </l>
                    <l xml:id="SS.3.4.94">
                        <label>1938 ed. SS.3.4.94</label>
                        <caesura/>
                         lolupaṃ cāpyadātāraṃ pretasattvaṃ vidurnaram | ṣaḍete rājasāḥ
                        kāyāḥ,..
                        <caesura/>
                         ...tāmasāṃstu nibodha me ||94|| </l>
                    <l xml:id="SS.3.4.95">
                        <label>1938 ed. SS.3.4.95</label>
                        <caesura/>
                         durmedhastvaṃ mandatā ca svapne maithunanityatā | nirākariṣṇutā
                        caiva vijñeyāḥ pāśavā guṇāḥ ||95|| </l>
                    <l xml:id="SS.3.4.96">
                        <label>1938 ed. SS.3.4.96</label>
                        <caesura/>
                         anavasthitatā maurkhyaṃ bhīrutvaṃ salilārthitā |
                        parasparābhimardaśca matsyasattvasya lakṣaṇam ||96||</l>
                    <l xml:id="SS.3.4.97">
                        <label>1938 ed. SS.3.4.97</label>
                        <caesura/>
                         ekasthānaratirnityamāhāre kevale rataḥ | vānaspatyo naraḥ
                        sattvadharmakāmārthavarjitaḥ ||97||</l>
                    <l xml:id="SS.3.4.98">
                        <label>1938 ed. SS.3.4.98</label>
                        <caesura/>
                         ity ete trividhāḥ kāyāḥ proktā vai tāmasāstathā
                        <caesura/>
                         kāyānāṃ prakṛtīrjñātvā tvanurūpāṃ kriyāṃ caret ||98||</l>
                    <l xml:id="SS.3.4.99">
                        <label>1938 ed. SS.3.4.99</label>
                        <caesura/>
                         mahāprakṛtayastvetā rajaḥsattvatamaḥkṛtāḥ | proktā lakṣaṇataḥ
                        samyagbhiṣak tāśca vibhāvayet ||99||</l>
                    <l xml:id="SS.3.4.trailer">
                        <label>1938 ed. SS.3.4.trailer</label>
                        <caesura/>
                         iti suśrutasaṃhitāyāṃ śārīrasthāne garbhavyākaraṇaṃ śārīraṃ nāma
                        caturtho'dhyāyaḥ ||4|| </l>
                </div>


                <div n="5" type="adhyāya">
                    <l xml:id="SS.3.5.3">
                        <label>1938 ed. SS.3.5.3</label>
                        <caesura/>
                         śukraśoṇitaṃ garbhāśayasthamātmaprakṛtivikārasammūrcchitaṃ
                        ‘garbha’ ityucyate | taṃ cetanāvasthitaṃ vāyurvibhajati, teja enaṃ
                        pacati, āpaḥ kledayanti, pṛthivī saṃhanti, ākāśaṃ vivardhayati;
                        evaṃ vivardhitaḥ sa yadā
                        hastapādajihvāghrāṇakarṇanitambādibhiraṅgairupetastadā ‘śarīraṃ’
                        iti sañjñāṃ labhate | tacca ṣaḍaṅgaṃ- śākhāścatasro, madhyaṃ
                        pañcamaṃ, ṣaṣṭhaṃ śira iti ||3|| </l>
                    <l xml:id="SS.3.5.4">
                        <label>1938 ed. SS.3.5.4</label>
                        <caesura/>
                         ataḥ paraṃ pratyaṅgāni vakṣyante-
                        mastakodarapṛṣṭhanābhilalāṭanāsācibukabastigrīvā ityetā ekaikāḥ,
                        karṇanetrabhrūśaṅkhāṃsagaṇḍakakṣastanavaṅkṣaṇavṛṣaṇapārśvasphigjānukūrparabāhūruprabhṛtayo
                        dve dve, viṃśatiraṅgulayaḥ, srotāṃsi vakṣyamāṇāni , eṣa
                        pratyaṅgavibhāga uktaḥ ||4|| </l>
                    <l xml:id="SS.3.5.5">
                        <label>1938 ed. SS.3.5.5</label>
                        <caesura/>
                         tasya punaḥ saṅkhyānaṃ - tvacaḥ kalā dhātavo malā doṣā
                        yakṛtplīhānau phupphusa uṇḍuko hṛdayamāśayā antrāṇi vṛkkau
                        srotāṃsi kaṇḍarā jālāni kūrcā rajjavaḥ sevanyaḥ saṅghātāḥ sīmantā
                        asthīni sandhayaḥ snāyavaḥ peśyo marmāṇi sirā dhamanyo yogavahāni
                        srotāṃsi ca ||5|| </l>
                    <l xml:id="SS.3.5.6">
                        <label>1938 ed. SS.3.5.6</label>
                        <caesura/>
                         tvacaḥ sapta, kalāḥ sapta, āśayāḥ sapta, dhātavaḥ sapta, sapta
                        sirāśatāni, pañca peśīśatāni, nava snāyuśatāni, trīṇyasthiśatāni,
                        dve daśottare sandhiśate, saptottaraṃ marmaśataṃ,
                        caturviṃśatirdhamanyaḥ, trayo doṣāḥ, trayo malāḥ, nava srotāṃsi,
                        (ṣoḍaśa kaṇḍarāḥ, ṣoḍaśa jālāni, ṣaṭ kūrcāḥ, catasro rajjavaḥ,
                        sapta sevanyaḥ, caturdaśa saṅghātāḥ, caturdaśa sīmantāḥ,
                        dvāviṃśatiryogavahāni srotāṃsi, dvikānyantrāṇi ) ceti samāsaḥ
                        ||6|| </l>
                    <l xml:id="SS.3.5.7">
                        <label>1938 ed. SS.3.5.7</label>
                        <caesura/>
                         vistāro'ta ūrdhvaṃ- tvaco'bhihitāḥ kalā dhātavo malā doṣā
                        yakṛtplīhānau phupphusa uṇḍuko hṛdayaṃ vṛkkau ca ||7|| </l>
                    <l xml:id="SS.3.5.8">
                        <label>1938 ed. SS.3.5.8</label>
                        <caesura/>
                         āśayāstu- vātāśayaḥ, pittāśayaḥ, śleṣmāśayo, raktāśaya, āmāśayaḥ,
                        pakvāśayo, mūtrāśayaḥ , strīṇāṃ garbhāśayo'ṣṭama iti ||8|| </l>
                    <l xml:id="SS.3.5.9">
                        <label>1938 ed. SS.3.5.9</label>
                        <caesura/>
                         sārdhatrivyāmānyantrāṇi puṃsāṃ, strīṇāmardhavyāmahīnāni ||9|| </l>
                    <l xml:id="SS.3.5.10">
                        <label>1938 ed. SS.3.5.10</label>
                        <caesura/>
                         śravaṇanayanavadanaghrāṇagudameḍhrāṇi nava srotāṃsi narāṇāṃ
                        bahirmukhāni, etānyeva strīṇāmaparāṇi ca trīṇi dve
                        stanayoradhastādraktavahaṃ ca ||10|| </l>
                    <l xml:id="SS.3.5.11">
                        <label>1938 ed. SS.3.5.11</label>
                        <caesura/>
                         ṣoḍaśa kaṇḍarāḥ- tāsāṃ catasraḥ pādayoḥ, tāvatyo
                        hastagrīvāpṛṣṭheṣu; tatra hastapādagatānāṃ kaṇḍarāṇāṃ nakhā
                        agraprarohāḥ, grīvāhṛdayanibandhinīnāmadhobhāgagatānāṃ meḍhraṃ,
                        śroṇipṛṣṭanibandhinīnāmadhobhāgagatānāṃ bimbaṃ ,
                        mūrdhoruvakṣoṃ'sapiṇḍādīnāṃ ca ||11|| </l>
                    <l xml:id="SS.3.5.12">
                        <label>1938 ed. SS.3.5.12</label>
                        <caesura/>
                         māṃsasirāsnāyvasthijālāni pratyekaṃ catvāri; tāni
                        maṇibandhagulphasaṃśritāni parasparanibaddhāni
                        parasparagavākṣitāni ceti, yairgavākṣitamidaṃ śarīram ||12|| </l>
                    <l xml:id="SS.3.5.13">
                        <label>1938 ed. SS.3.5.13</label>
                        <caesura/>
                         ṣaṭ kūrcāḥ, te hastapādagrīvāmeḍhreṣu; hastayordvau, pādayordvau,
                        grīvāmeḍhrayorekaikaḥ ||13|| </l>
                    <l xml:id="SS.3.5.14">
                        <label>1938 ed. SS.3.5.14</label>
                        <caesura/>
                         mahatyo māṃsarajjavaścatasraḥ- pṛṣṭhavaṃśamubhayataḥ
                        peśīnibandhanārthaṃ dve bāhye, ābhyantare ca dve ||14||</l>
                    <l xml:id="SS.3.5.15">
                        <label>1938 ed. SS.3.5.15</label>
                        <caesura/>
                         sapta sevanyaḥ ; sirasi vibhaktāḥ pañca, jihvāśephasorekaikā; tāḥ
                        parihartavyāḥ śastreṇa ||15||</l>
                    <l xml:id="SS.3.5.16">
                        <label>1938 ed. SS.3.5.16</label>
                        <caesura/>
                         caturdaśāsthnāṃ saṅghātāḥ; teṣāṃ trayo gulphajānuvaṅkṣaṇeṣu,
                        etenetarasakthi bāhū ca vyākhyātau, trikaśirasorekaikaḥ ||16|| </l>
                    <l xml:id="SS.3.5.17">
                        <label>1938 ed. SS.3.5.17</label>
                        <caesura/>
                         caturdaśaiva sīmantāḥ; te cāsthisaṅghātavadgaṇanīyāḥ,
                        yatastairyuktā asthisaṅghātāḥ; ye hyuktāḥ saṅghātāste
                        khalvaṣṭādaśaikeṣām ||17|| </l>
                    <l xml:id="SS.3.5.18">
                        <label>1938 ed. SS.3.5.18</label>
                        <caesura/>
                         trīṇi saṣaṣṭānyasthiśatāni vedavādino bhāṣante; śalyatantreṣu tu
                        trīṇyeva śatāni | teṣāṃ saviṃśamasthiśataṃ śākhāsu,
                        saptadaśottaraṃ śataṃ śroṇipārśvapṛṣṭhoraḥsu, grīvāṃ pratyūrdhvaṃ
                        triṣaṣṭiḥ, evamasthnāṃ trīṇi śatāni pūryante ||18|| </l>
                    <l xml:id="SS.3.5.19">
                        <label>1938 ed. SS.3.5.19</label>
                        <caesura/>
                         ekaikasyāṃ tu pādāṅgulyāṃ trīṇi trīṇi tāni pañcadaśa,
                        talakūrcagulphasaṃśritāni daśa, pārṣṇyāmekaṃ, jaṅghāyāṃ dve,
                        jānunyekam, ekamūrāviti, triṃśadevamekasmin sakthni bhavanti,
                        etenetarasakthi bāhū ca vyākhyātau; śroṇyāṃ pañca, teṣāṃ
                        gudabhaganitambeṣu catvāri, trikasaṃśritamekaṃ, pārśve
                        ṣaṭtriṃśadekasmin , dvitīye'pyevaṃ, pṛṣṭhe triṃśat, aṣṭāvurasi ,
                        dve aṃsaphalake ; grīvāyāṃ nava, kaṇṭhanāḍyāṃ catvāri, dve hanvoḥ
                        , dantā dvātriṃśat, nāsāyāṃ trīṇi, ekaṃ tāluni,
                        gaṇḍakarṇaśaṅkheṣvekaikaṃ, ṣaṭ śirasīti ||19|| </l>
                    <l xml:id="SS.3.5.20">
                        <label>1938 ed. SS.3.5.20</label>
                        <caesura/>
                         etāni pañcavidhāni bhavanti; tadyathā-
                        kapālarucakataruṇavalayanalakasañjñāni | teṣāṃ
                        jānunitambāṃsagaṇḍatāluśaṅkhaśiraḥsu kapālāni, daśanāstu rucakāni
                        , ghrāṇakarṇagrīvākṣikoṣeṣu taruṇāni, pārśvapṛṣṭhoraḥsu valayāni ,
                        śeṣāṇi nalakasañjñāni ||20|| </l>
                    <l xml:id="SS.3.5.21">
                        <label>1938 ed. SS.3.5.21</label>
                        <caesura/>
                         bhavanti cātra- abhyantaragataiḥ sārairyathā tiṣṭhanti bhūruhāḥ |
                        asthisāraistathā dehā dhriyante dehināṃ dhruvam ||21|| </l>
                    <l xml:id="SS.3.5.22">
                        <label>1938 ed. SS.3.5.22</label>
                        <caesura/>
                         tasmāc ciravinaṣṭeṣu tvaṅmāṃseṣu śarīriṇām | asthīni na
                        vinaśyanti sārāṇyetāni dehinām | </l>
                    <l xml:id="SS.3.5.23">
                        <label>1938 ed. SS.3.5.23</label>
                        <caesura/>
                         māṃsāny atra nibaddhāni sirābhiḥ snāyubhistathā |
                        asthīnyālambanaṃ kṛtvā na śīryante patanti vā ||23||</l>
                    <l xml:id="SS.3.5.24">
                        <label>1938 ed. SS.3.5.24</label>
                        <caesura/>
                         sandhayastu dvividhāśceṣṭāvantaḥ , sthirāśca ||24||</l>
                    <l xml:id="SS.3.5.25">
                        <label>1938 ed. SS.3.5.25</label>
                        <caesura/>
                         śākhāsu hanvoḥ kaṭyāṃ ca ceṣṭāvantastu sandhayaḥ | śeṣāstu
                        sandhayaḥ sarve vijñeyā hi sthirā budhaiḥ ||25||</l>
                    <l xml:id="SS.3.5.26">
                        <label>1938 ed. SS.3.5.26</label>
                        <caesura/>
                         saṅkhyātastu daśottare dve śate | teṣāṃ śākhāsvaṣṭaṣaṣṭiḥ,
                        ekonaṣaṣṭiḥ koṣṭhe, grīvāṃ pratyūrdhvaṃ tryaśītiḥ | ekaikasyāṃ
                        pādāṅgulyāṃ trayastrayaḥ, dvāvaṅguṣṭhe, te caturdaśa;
                        jānugulphavaṅkṣaṇeṣvekaikaḥ, evaṃ saptadaśaikasmin sakthni
                        bhavanti; etenetarasakthi bāhū ca vyākhyātau; trayaḥ kaṭīkapāleṣu,
                        caturviṃśatiḥ pṛṣṭhavaṃśe, tāvanta eva pārśvayoḥ, urasyaṣṭau;
                        tāvanta eva grīvāyāṃ, trayaḥ kaṇṭhe, nāḍīṣu
                        hṛdayaklomanibaddhāsvaṣṭādaśa, dantaparimāṇā dantamūleṣu, ekaḥ
                        kākalake nāsāyāṃ ca, dvau vartmamaṇḍalayornetrāśrayau,
                        gaṇḍakarṇaśaṅkheṣvekaikaḥ, dvau hanusandhī, dvāvupariṣṭādbhruvoḥ
                        śaṅkhayośca, pañca śiraḥkapāleṣu, eko mūrdhni ||26|| </l>
                    <l xml:id="SS.3.5.27">
                        <label>1938 ed. SS.3.5.27</label>
                        <caesura/>
                         ta ete sandhayo'ṣṭavidhāḥ-
                        korolūkhalasāmudgaprataratunnasevanīvāyasatuṇḍamaṇḍalaśaṅkhāvartāḥ
                        | teṣāmaṅgulimaṇibandhagulphajānukūrpareṣu korāḥ sandhayaḥ,
                        kakṣāvaṅkṣaṇadaśaneṣūlūkhalāḥ, aṃsapīṭhagudabhaganitambeṣu
                        sāmudgāḥ, grīvāpṛṣṭhavaṃśayoḥ pratarāḥ, śiraḥkaṭīkapāleṣu
                        tunnasevanyaḥ, hanvorubhayatastu vāyasatuṇḍāḥ,
                        kaṇṭhahṛdayanetraklomanāḍīṣu maṇḍalāḥ, śrotraśṛṅgāṭakeṣu
                        śaṅkhāvartāḥ | teṣāṃ nāmabhirevākṛtayaḥ prāyeṇa vyākhyātāḥ ||27|| </l>
                    <l xml:id="SS.3.5.28">
                        <label>1938 ed. SS.3.5.28</label>
                        <caesura/>
                         asthnāṃ tu sandhayo hyete kevalāḥ parikīrtitāḥ | peśīsnāyusirāṇāṃ
                        tu sandhisaṅkhyā na vidyate ||28|| </l>
                    <l xml:id="SS.3.5.29">
                        <label>1938 ed. SS.3.5.29</label>
                        <caesura/>
                         nava snāyuśatāni | tāsāṃ śākhāsu ṣaṭśatāni, dve śate triṃśacca
                        koṣṭhe, grīvāṃ pratyūrdhvaṃ saptatiḥ | ekaikasyāṃ tu pādāṅgulyāṃ
                        ṣaṇnicitāstāstriṃśat , tāvatya eva talakūrcagulpheṣu, tāvatya eva
                        jaṅghāyāṃ, daśa jānuni, catvāriṃśadūrau, daśa vaṅkṣaṇe,
                        śatamadhyardhamevamekasmin sakthni bhavanti; etenetarasakthi bahū
                        ca vyākhyātau; ṣaṣṭiḥ kaṭyāṃ, pṛṣṭhe'śītiḥ, pārśvayoḥ ṣaṣṭiḥ,
                        urasi triṃśat; ṣaṭtriṃśadgrīvāyāṃ, mūrdhni catustriṃśat; evaṃ nava
                        snāyuśatāni vyākhyātāni bhavanti ||29|| </l>
                    <l xml:id="SS.3.5.30">
                        <label>1938 ed. SS.3.5.30</label>
                        <caesura/>
                         bhavanti cātra- snāyūścaturvidhā vidyāttāstu sarvā nibodha me |
                        pratānavatyo vṛttāśca pṛthvyaśca śuṣirāstathā ||30|| </l>
                    <l xml:id="SS.3.5.31">
                        <label>1938 ed. SS.3.5.31</label>
                        <caesura/>
                         pratānavatyaḥ śākhāsu sarvasandhiṣu cāpyatha | vṛttāstu kaṇḍarāḥ
                        sarvā vijñeyāḥ kuśalairiha ||31||</l>
                    <l xml:id="SS.3.5.32">
                        <label>1938 ed. SS.3.5.32</label>
                        <caesura/>
                         āmapakvāśayānteṣu bastau ca śuṣirāḥ khalu | pārśvorasi tathā
                        pṛṣṭhe pṛthulāśca śirasyatha ||32||</l>
                    <l xml:id="SS.3.5.33">
                        <label>1938 ed. SS.3.5.33</label>
                        <caesura/>
                         nauryathā phalakāstīrṇā bandhanairbahubhiryutā | bhārakṣamā
                        bhavedapsu nṛyuktā susamāhitā ||33||</l>
                    <l xml:id="SS.3.5.34">
                        <label>1938 ed. SS.3.5.34</label>
                        <caesura/>
                         evameva śarīre'smin yāvantaḥ sandhayaḥ smṛtāḥ |
                        snāyubhirbahubhirbaddhāstena bhārasahā narāḥ ||34|| </l>
                    <l xml:id="SS.3.5.35">
                        <label>1938 ed. SS.3.5.35</label>
                        <caesura/>
                         na hyasthīni na vā peśyo na sirā na ca sandhayaḥ |
                        vyāpāditāstathā hanyuryathā snāyuḥ śarīriṇam ||35|| </l>
                    <l xml:id="SS.3.5.36">
                        <label>1938 ed. SS.3.5.36</label>
                        <caesura/>
                         yaḥ snāyūḥ pravijānāti bāhyāścābhyantarāstathā | sa gūḍhaṃ
                        śalyamāhartuṃ dehācchaknoti dehinām ||36|| </l>

                    <l xml:id="SS.3.5.37">
                        <label>1938 ed. SS.3.5.37</label>
                        <caesura/>
                         pañca peśīśatāni bhavanti | tāsāṃ catvāri śatāni śākhāsu, koṣṭhe
                        ṣaṭṣaṣṭiḥ, grīvāṃ pratyūrdhvaṃ catustriṃśat | ekaikasyāṃ tu
                        pādāṅgulyāṃ tisrastisrastāḥ pañcadaśa, daśa prapade, pādopari
                        kūrcasanniviṣṭāstāvatya eva, daśa gulphatalayoḥ, gulphajānvantare
                        viṃśatiḥ, pañca jānuni, viṃśatirūrau , daśa vaṅkṣaṇe,
                        śatamevamekasmin sakthni bhavati; etenetarasakthi bāhū ca
                        vyākhyātau; tisraḥ pāyau, ekā meḍhre, sevanyāṃ cāparā, dve
                        vṛṣaṇayoḥ , sphicoḥ pañca pañca, dve bastiśirasi, pañcodare ,
                        nābhyāmekā, pṛṣṭhordhvasanniviṣṭāḥ pañca pañca dīrghāḥ, ṣaṭ
                        pārśvayoḥ, daśa vakṣasi, akṣakāṃsau prati samantāt sapta, dve
                        hṛdayāmāśayayoḥ, ṣaṭ yakṛtplīhoṇḍu(ndu)keṣu; grīvāyāṃ catasraḥ,
                        aṣṭau hanvoḥ , ekaikā kākalakagalayoḥ, dve tāluni, ekā jihvāyāṃ ,
                        dve oṣṭhayoḥ, dve nāsāyāṃ , dve netrayoḥ, gaṇḍayoścatasraḥ,
                        karṇayordve, catasro lalāṭe, ekā śirasīti ; evametāni pañca
                        peśīśatāni ||37|| </l>
                    <l xml:id="SS.3.5.38">
                        <label>1938 ed. SS.3.5.38</label>
                        <caesura/>
                         bhavati cātra- sirāsnāyvasthiparvāṇi sandhayaśca śarīriṇām |
                        peśībhiḥ saṃvṛtānyatra balavanti bhavantyataḥ ||38|| </l>
                    <l xml:id="SS.3.5.39">
                        <label>1938 ed. SS.3.5.39</label>
                        <caesura/>
                         strīṇāṃ tu viṃśatiradhikā | daśa tāsāṃ stanayorekaikasmin pañca
                        pañceti, yauvane tāsāṃ parivṛddhiḥ; apatyapathe catasraḥ- tāsāṃ
                        prasṛte abhyantarato dve, mukhāśrite bāhye ca vṛtte dve,
                        garbhacchidrasaṃśritāstisraḥ, śukrārtavapraveśinyastisra eva |
                        pittapakvāśayayormadhye garbhaśayyā, yatra garbhastiṣṭhati ||39|| </l>
                    <l xml:id="SS.3.5.40">
                        <label>1938 ed. SS.3.5.40</label>
                        <caesura/>
                         tāsāṃ
                        bahalapelavasthūlāṇupṛthuvṛttahrasvadīrghasthiramṛduślakṣṇakarkaśabhāvāḥ
                        sandhyasthisirāsnāyupracchādakā yathāpradeśaṃ svabhāvata eva
                        bhavanti ||40|| </l>
                    <l xml:id="SS.3.5.41">
                        <label>1938 ed. SS.3.5.41</label>
                        <caesura/>
                         bhavati cātra- puṃsāṃ peśyaḥ purastādyāḥ proktā lakṣaṇamuṣkajāḥ |
                        strīṇāmāvṛtya tiṣṭhanti phalamantargataṃ hi tāḥ ||41|| </l>
                    <l xml:id="SS.3.5.42">
                        <label>1938 ed. SS.3.5.42</label>
                        <caesura/>
                         marmasirādhamanīsrotasāmanyatra pravibhāgaḥ ||42|| </l>
                    <l xml:id="SS.3.5.43">
                        <label>1938 ed. SS.3.5.43</label>
                        <caesura/>
                         śaṅkhanābhyākṛtiryonistryāvartā sā prakīrtitā | tasyāstṛtīye
                        tvāvarte garbhaśayyā pratiṣṭhitā ||43||</l>
                    <l xml:id="SS.3.5.44">
                        <label>1938 ed. SS.3.5.44</label>
                        <caesura/>
                         yathā rohitamatsyasya mukhaṃ bhavati rūpataḥ | tatsaṃsthānāṃ
                        tathārūpāṃ garbhaśayyāṃ vidurbudhāḥ ||44||</l>
                    <l xml:id="SS.3.5.45">
                        <label>1938 ed. SS.3.5.45</label>
                        <caesura/>
                         ābhugno'bhimukhaḥ śete garbho garbhāśaye striyāḥ | sa yoniṃ
                        śirasā yāti svabhāvāt prasavaṃ prati ||45|| </l>
                    <l xml:id="SS.3.5.46">
                        <label>1938 ed. SS.3.5.46</label>
                        <caesura/>
                         tvakparyantasya dehasya yo'yamaṅgaviniścayaḥ | śalyajñānādṛte
                        naiṣa varṇyate'ṅgeṣu keṣucit ||46|| </l>
                    <l xml:id="SS.3.5.47">
                        <label>1938 ed. SS.3.5.47</label>
                        <caesura/>
                         tasmānniḥsaṃśayaṃ jñānaṃ hartrā śalyasya vāñchatā | śodhayitvā
                        mṛtaṃ samyagdraṣṭavyo'ṅgaviniścayaḥ ||47|| </l>
                    <l xml:id="SS.3.5.48">
                        <label>1938 ed. SS.3.5.48</label>
                        <caesura/>
                         pratyakṣato hi yaddṛṣṭaṃ śāstradṛṣṭaṃ ca yadbhavet |
                        samāsatastadubhayaṃ bhūyo jñānavivardhanam ||48|| </l>
                    <l xml:id="SS.3.5.49">
                        <label>1938 ed. SS.3.5.49</label>
                        <caesura/>
                         tasmāt samastagātramaviṣopahatamadīrghavyādhipīḍitamavarṣaśatikaṃ
                        niḥsṛṣṭāntrapurīṣaṃ puruṣamāvahantyāmāpagāyāṃ nibaddhaṃ
                        pañjarasthaṃ
                        muñjavalkalakuśaśaṇādīnāmanyatamenāveṣṭitāṅgamaprakāśe deśe
                        kothayet, samyakprakuthitaṃ coddhṛtya, tato dehaṃ
                        saptarātrāduśīrabālaveṇubalvajakūrcānāmanyatamena śanaiḥ
                        śanairavagharṣayaṃstvagādīn sarvāneva
                        bāhyābhyantarānaṅgapratyaṅgaviśeṣān yathoktān lakṣayeccakṣuṣā
                        ||49|| </l>
                    <l xml:id="SS.3.5.50">
                        <label>1938 ed. SS.3.5.50</label>
                        <caesura/>
                         na śakyaścakṣuṣā draṣṭuṃ dehe sūkṣmatamo vibhuḥ | dṛśyate
                        jñānacakṣurbhistapaścakṣurbhireva ca ||50|| </l>
                    <l xml:id="SS.3.5.51">
                        <label>1938 ed. SS.3.5.51</label>
                        <caesura/>
                         śarīre caiva śāstre ca dṛṣṭārthaḥ syādviśāradaḥ | dṛṣṭaśrutābhyāṃ
                        sandehamavāpohyācaret kriyāḥ ||51|| </l>
                    <l xml:id="SS.3.5.trailer">
                        <label>1938 ed. SS.3.5.trailer</label>
                        <caesura/>
                         iti suśrutasaṃhitāyāṃ śārīrasthāne śarīrasaṅkhyāvyākaraṇaśārīraṃ
                        nāma pañcamo'dhyāyaḥ ||5|| </l>
                </div>


                <div n="6" type="adhyāya">
                    <l xml:id="SS.3.6.3">
                        <label>1938 ed. SS.3.6.3</label>
                        <caesura/>
                         saptottaraṃ marmaśatam | tāni marmāṇi pañcātmakāni bhavanti;
                        tadyathā- māṃsamarmāṇi, sirāmarmāṇi, snāyumarmāṇi, asthimarmāṇi,
                        sandhimarmāṇi ceti | na khalu
                        māṃsasirāsnāyvasthisandhivyatirekeṇānyāni marmāṇi bhavanti,
                        yasmānnopalabhyante ||3|| </l>
                    <l xml:id="SS.3.6.4">
                        <label>1938 ed. SS.3.6.4</label>
                        <caesura/>
                         tatraikādaśa māṃsamarmāṇi, ekacatvāriṃśat sirāmarmāṇi,
                        saptaviṃśatiḥ snāyumarmāṇi, aṣṭāvasthimarmāṇi, viṃśatiḥ
                        sandhimarmāṇi ceti | tadetat saptottaraṃ marmaśatam ||4|| </l>
                    <l xml:id="SS.3.6.5">
                        <label>1938 ed. SS.3.6.5</label>
                        <caesura/>
                         teṣāmekādaśaikasmin sakthni bhavanti, etenetarasakthi bāhū ca
                        vyākhyātau, udarorasordvādaśa, caturdaśa pṛṣṭhe, grīvāṃ
                        pratyūrdhvaṃ saptatriṃśat ||5|| </l>
                    <l xml:id="SS.3.6.6">
                        <label>1938 ed. SS.3.6.6</label>
                        <caesura/>
                         tatra sakthimarmāṇi
                        kṣipratalahṛdayakūrcakūrcaśirogulphendrabastijānvāṇyurvilohitākṣāṇi
                        viṭapaṃ ceti, etenetaratsakthi vyākhyātam | udarorasostu
                        gudabastinābhihṛdayastanamūlastanarohitāpalāpānyapastambhau ceti |
                        pṛṣṭhamarmāṇi tu
                        kaṭīkataruṇakukundaranitambapārśvasandhibṛhatyaṃsaphalakānyaṃsau
                        ceti | bāhumarmāṇi tu
                        śipratalahṛdayakūrcakūrcaśiromaṇibandhendrabastikūrparāṇyurvīlohitākṣāṇi
                        kakṣadharaṃ ceti; etenetaro bāhurvyākhyātaḥ | jatruṇa ūrdhvaṃ
                        catasro dhamanyo'ṣṭau mātṛkā dve kṛkāṭike dve vidhure dve phaṇe
                        dvāvapāṅgau dvāvāvartau dvāvutkṣepau dvau śaṅkhāvekā sthapanī
                        pañca sīmantāścatvāri śṛṅgāṭakānyeko'dhipatiriti ||6|| </l>
                    <l xml:id="SS.3.6.7">
                        <label>1938 ed. SS.3.6.7</label>
                        <caesura/>
                         tatra talahṛdayendrabastigudastanarohitāni māṃsamarmāṇi,
                        nīladhamanīmātṛkāśṛṅgāṭakāpāṅgasthapanīphaṇastanamūlāpalāpāpastambhahṛdayanābhipārśvasandhibṛhatīlohitākṣorvyaḥ
                        sirāmarmāṇi,
                        āṇī(ṇi)viṭapakakṣadharakūrcakūrcaśirobastikṣiprāṃsavidhurotkṣepāḥ
                        snāyumarmāṇi, kaṭīkataruṇanitambāṃsaphalakaśaṅkhāstvasthimarmāṇi,
                        jānukūrparasīmantādhipatigulphamaṇibandhakukundarāvartakṛkāṭikāśceti
                        sandhimarmāṇi ||7|| </l>
                    <l xml:id="SS.3.6.8">
                        <label>1938 ed. SS.3.6.8</label>
                        <caesura/>
                         tānyetāni pañcavikalpāni bhavanti; tadyathā- sadyaḥprāṇaharāṇi,
                        kālāntaraprāṇaharāṇi, viśalyaghnāni, vaikalyakarāṇi, rujākarāṇi
                        ceti | tatra sadyaḥprāṇaharāṇyekonaviṃśatiḥ, kālāntaraprāṇaharāṇi
                        trayastriṃśat, trīṇi viśalyaghnāni,
                        catuścatvāriṃśadvaikalyakarāṇi, aṣṭau rujākarāṇīti ||8|| </l>
                    <l xml:id="SS.3.6.9">
                        <label>1938 ed. SS.3.6.9</label>
                        <caesura/>
                         bhavanti cātra- śṛṅgāṭakānyadhipatiḥ śaṅkhau kaṇṭhasirā gudam |
                        hṛdayaṃ bastinābhyau(bhī) ca ghnanti sadyo hatāni tu ||9||</l>
                    <l xml:id="SS.3.6.10">
                        <label>1938 ed. SS.3.6.10</label>
                        <caesura/>
                         vakṣomarmāṇi sīmantatalakṣiprendrabastayaḥ | kaṭīkataruṇe sandhī
                        pārśvajau bṛhatī ca yā ||10||</l>
                    <l xml:id="SS.3.6.11">
                        <label>1938 ed. SS.3.6.11</label>
                        <caesura/>
                         nitambāviti caitāni kālāntaraharāṇi tu | utkṣepau sthapanī caiva
                        viśalyaghnāni nirdiśet ||11|| </l>
                    <l xml:id="SS.3.6.12">
                        <label>1938 ed. SS.3.6.12</label>
                        <caesura/>
                         lohitākṣāṇi jānūrvīkūrcaviṭapakūrparāḥ | kukundare kakṣadhare
                        vidhure sakṛkāṭike ||12|| </l>
                    <l xml:id="SS.3.6.13">
                        <label>1938 ed. SS.3.6.13</label>
                        <caesura/>
                         aṃsāṃsaphalakāpāṅgā nīle manye phaṇau tathā |
                        vaikalyakaraṇānyāhurāvartau dvau tathaiva ca ||13|| </l>
                    <l xml:id="SS.3.6.14">
                        <label>1938 ed. SS.3.6.14</label>
                        <caesura/>
                         gulphau dvau maṇibandhau dvau dve dve kūrcaśirāṃsi ca |
                        rujākarāṇi jānīyādaṣṭāvetāni buddhimān | kṣiprāṇi viddhamātrāṇi
                        ghnanti kālāntareṇa ca ||14|| </l>
                    <l xml:id="SS.3.6.15">
                        <label>1938 ed. SS.3.6.15</label>
                        <caesura/>
                         marmāṇi māṃsasirāsnāyvasthisandhisannipātāḥ; teṣu svabhāvata eva
                        viśeṣeṇa prāṇāstiṣṭhanti; tasmānmarmasvabhihatāstāṃstān
                        bhāvānāpadyante ||15|| </l>
                    <l xml:id="SS.3.6.16">
                        <label>1938 ed. SS.3.6.16</label>
                        <caesura/>
                         tatra sadyaḥprāṇaharāṇyāgneyāni, agniguṇeṣvāśu kṣīṇeṣu
                        kṣapayanti; kālāntaraprāṇaharāṇi saumyāgneyāni, agniguṇeṣvāśu
                        kṣīṇeṣu krameṇa ca somaguṇeṣu kālāntareṇa kṣapayanti;
                        viśalyaprāṇaharāṇi vāyavyāni, śalyamukhāvaruddho
                        yāvadantarvāyustiṣṭhati tāvajjīvati, uddhṛtamātre tu śalye
                        marmasthānāśrito vāyurniṣkrāmati, tasmāt saśalyo
                        jīvatyuddhṛtaśalyo mriyate (pākātpatitaśalyo vā jīvati);
                        vaikalyakarāṇi saumyāni, somo hi sthiratvācchaityācca
                        prāṇāvalambanaṃ karoti; rujākarāṇyagnivāyuguṇabhūyiṣṭhāni,
                        viśeṣataśca tau rujākarau; pāñcabhautikīṃ ca rujāmāhureke ||16|| </l>
                    <l xml:id="SS.3.6.17">
                        <label>1938 ed. SS.3.6.17</label>
                        <caesura/>
                         kecidāhurmāṃsādīnāṃ pañcānāmapi samastānāṃ vivṛddhānāṃ samavāyāt
                        sadyaḥprāṇaharāṇi, ekahīnānāmalpānāṃ vā kālāntaraprāṇaharāṇi,
                        dvihīnānāṃ viśalyaprāṇaharāṇi , trihīnānāṃ vaikalyakarāṇi,
                        ekasminneva rujākarāṇīti | naivaṃ, yato'sthimarmasvapyabhihateṣu
                        śoṇitāgamanaṃ bhavati ||17|| </l>
                    <l xml:id="SS.3.6.18">
                        <label>1938 ed. SS.3.6.18</label>
                        <caesura/>
                         caturvidhā yāstu sirāḥ śarīre prāyeṇa tā marmasu sanniviṣṭāḥ |
                        snāyvasthimāṃsāni tathaiva sandhīn santarpya dehaṃ pratiyāpayanti
                        ||18|| </l>
                    <l xml:id="SS.3.6.19">
                        <label>1938 ed. SS.3.6.19</label>
                        <caesura/>
                         tataḥ kṣate marmaṇi tāḥ pravṛddhaḥ samantato vāyurabhistṛṇoti |
                        vivardhamānastu sa mātariśvā rujaḥ sutīvrāḥ pratanoti kāye
                        ||19||</l>
                    <l xml:id="SS.3.6.20">
                        <label>1938 ed. SS.3.6.20</label>
                        <caesura/>
                         rujābhibhūtaṃ tu tataḥ śarīraṃ pralīyate naśyati cāsya sañjñā |
                        ato hi śalyaṃ vinihartumicchanmarmāṇi yatnena parīkṣya karṣet
                        ||20||</l>
                    <l xml:id="SS.3.6.21">
                        <label>1938 ed. SS.3.6.21</label>
                        <caesura/>
                         etena śeṣaṃ vyākhyātam ||21|| </l>
                    <l xml:id="SS.3.6.22">
                        <label>1938 ed. SS.3.6.22</label>
                        <caesura/>
                         tatra sadyaḥprāṇaharamante viddhaṃ kālāntareṇa mārayati,
                        kālāntaraprāṇaharamante viddhaṃ vaikalyamāpādayati, viśalyaghnaṃ
                        vaikalyakaraṃ ca bhavati, vaikalyakaraṃ kālāntareṇa kleśayati
                        rujāṃ ca karoti, rujākaramatīvravedanaṃ bhavati ||22|| </l>
                    <l xml:id="SS.3.6.23">
                        <label>1938 ed. SS.3.6.23</label>
                        <caesura/>
                         tatra sadyaḥprāṇaharāṇi saptarātrābhyantarānmārayanti,
                        kālāntaraprāṇaharāṇi pakṣānmāsādvā, teṣvapi tu kṣiprāṇi kadācidāśu
                        mārayanti, viśalyaprāṇaharāṇi vaikalyakarāṇi ca
                        kadācidatyabhihatāni mārayanti ||23|| </l>
                    <l xml:id="SS.3.6.24">
                        <label>1938 ed. SS.3.6.24</label>
                        <caesura/>
                         ata ūrdhvaṃ sakthimarmāṇi vyākhyāsyāmaḥ- tatra
                        pādasyāṅguṣṭhāṅgulyormadhye kṣipraṃ nāma marma, tatra
                        viddhasyākṣepakeṇa maraṇaṃ; madhyamāṅgulīmanupūrveṇa madhye
                        pādatalasya talahṛdayaṃ nāma , tatra rujābhirmaraṇaṃ;
                        kṣiprasyopariṣṭādubhayataḥ kūrco nāma, tatra pādasya
                        bhramaṇavepane bhavataḥ; gulphasandheradha ubhayataḥ kūrcaśiraḥ,
                        tatra rujāśophau; pādajaṅghayoḥ sandhāne gulphaḥ, tatra rujaḥ
                        stabdhapādatā khañjatā vā; pārṣṇiṃ prati jaṅghāmadhye indrabastiḥ,
                        tatra śoṇitakṣayeṇa maraṇaṃ; jaṅghorvoḥ sandhāne jānu, tatra
                        khañjatā; jānuna ūrdhvamubhayatastryaṅgulamāṇī , tatra
                        śophābhivṛddhiḥ stabdhasakthitā ca; ūrumadhye urvī, tatra
                        śoṇitakṣayāt sakthiśoṣaḥ; urvyā ūrdhvamadho vaṅkṣaṇasandherūrumūle
                        lohitākṣaṃ, tatra lohitakṣayeṇa maraṇaṃ pakṣāghāto vā;
                        vaṅkṣaṇavṛṣaṇayorantare viṭapaṃ, tatra ṣāṇḍhyamalpaśukratā vā
                        bhavati; evametānyekādaśa sakthimarmāṇi vyākhyātāni |
                        etenetarasakthi bāhū ca vyākhyātau | viśeṣatastu yāni sakthni
                        gulphajānuviṭapāni, tāni bāhau maṇibandhakūrparakakṣadharāṇi ;
                        yathā vaṅkṣaṇavṛṣaṇayorantare viṭapamevaṃ vakṣaḥkakṣayormadhye
                        kakṣadharaṃ, tasmin viddhe ta evopadravāḥ; viśeṣatastu maṇibandhe
                        kuṇṭhatā, kūrparākhye kuṇiḥ, kakṣadhare pakṣāghātaḥ | evametāni
                        catuścatvāriṃśacchākhāsu marmāṇi vyākhyātāni ||24|| </l>
                    <l xml:id="SS.3.6.25">
                        <label>1938 ed. SS.3.6.25</label>
                        <caesura/>
                         ata ūrdhvamudarorasormarmāṇyanuvyākhyāsyāmaḥ - tatra
                        vātavarconirasanaṃ sthūlāntrapratibaddhaṃ gudaṃ nāma marma, tatra
                        sadyomaraṇaṃ; alpamāṃsaśoṇito'bhyantarataḥ kaṭyāṃ mūtrāśayo
                        bastiḥ, tatrāpi sadyomaraṇamaśmarīvraṇādṛte, tatrāpyubhayato
                        bhinne na jīvati, ekato bhinne mūtrasrāvī vraṇo bhavati, sa tu
                        yatnenopakrānto rohati; pakvāmāśayayormadhye sirāprabhavā nābhiḥ,
                        tatrāpi sadyo maraṇaṃ; stanayormadhyamadhiṣṭhāyorasyāmāśayadvāraṃ
                        sattvarajastamasāmadhiṣṭhānaṃ hṛdayaṃ, tatrāpi sadya eva maraṇaṃ;
                        stanayoradhastād dvyaṅgulamubhayataḥ stanamūle, tatra
                        kaphapūrṇakoṣṭhatayā (kāsaśvāsābhyāṃ ) mriyate;
                        stanacūcukayorūrdhvaṃ dvyaṅgulamubhayataḥ stanarohitau , tatra
                        lohitapūrṇakoṣṭhatayā kāsaśvāsābhyāṃ ca mriyate;
                        aṃsakūṭayoradhastāt pārśvoparibhāgayorapalāpau nāma, tatra raktena
                        pūyabhāvaṃ gatena maraṇaṃ; ubhayatroraso nāḍyau vātavahe
                        apastambhau nāma, tatra vātapūrṇakoṣṭhatayā kāsaśvāsābhyāṃ ca
                        maraṇam; evametānyudarorasordvādaśa marmāṇi vyākhyātāni ||25|| </l>
                    <l xml:id="SS.3.6.26">
                        <label>1938 ed. SS.3.6.26</label>
                        <caesura/>
                         ata ūrdhvaṃ pṛṣṭhamarmāṇi vyākhyāsyāmaḥ - tatra
                        pṛṣṭhavaṃśamubhayataḥ pratiśroṇikāṇḍamasthinī kaṭīkataruṇe, tatra
                        śoṇitakṣayāt pāṇḍurvivarṇo hīnarūpaśca mriyate;
                        pārśvayorjaghanabahirbhāge pṛṣṭhavaṃśamubhayato kukundare, tatra
                        sparśājñānamadhaḥkāye ceṣṭopaghātaśca;
                        śroṇīkāṇḍayoruparyāśayācchādanau pārśvāntarapratibaddhau nitambau,
                        tatrādhaḥkāyaśoṣo daurbalyācca maraṇaṃ;
                        adhaḥpārśvāntarapratibaddhau jaghanapārśvamadhyayostiryagūrdhvaṃ
                        ca jaghanāt pārśvasandhī, tatra lohitapūrṇakoṣṭhatayā mriyate;
                        stanamūlādṛjūbhayataḥ pṛṣṭhavaṃśasya bṛhatī, tatra
                        śoṇitātipravṛttinimittairupadravairmriyate; pṛṣṭhopari
                        pṛṣṭhavaṃśamubhayatastrikasambaddhe aṃsaphalake, tatra bāhvoḥ
                        svāpaśoṣau ; bāhumūrdhagrīvāmadhyeṃ'sapīṭhaskandhabandhanāvaṃsau,
                        tatra stabdhabāhutā; evametāni caturdaśa pṛṣṭhamarmāṇi vyākhyātāni
                        ||26|| </l>
                    <l xml:id="SS.3.6.27">
                        <label>1938 ed. SS.3.6.27</label>
                        <caesura/>
                         ata ūrdhvamūrdhvajatrugatāni vyākhyāsyāmaḥ- tatra
                        kaṇṭhanāḍīmubhayataścatasro dhamanyo dve nīle dve ca manye
                        vyatyāsena , tatra mūkatā svaravaikṛtamarasagrāhitā ca;
                        grīvāyāmubhayataścatasraḥ sirā mātṛkāḥ, tatra sadyomaraṇaṃ;
                        śirogrīvayoḥ sandhāne kṛkāṭike, tatra calamūrdhatā;
                        karṇapṛṣṭhato'dhaḥsaṃśrite vidhure, tatra bādhiryaṃ;
                        ghrāṇamārgamubhayataḥ srotomārgapratibaddhe abhyantarataḥ phaṇe,
                        tatra gandhājñānaṃ; bhrūpucchāntayoradho'kṣṇorbāhyato'pāṅgau,
                        tatrāndhyaṃ dṛṣṭayupaghāto vā; bhruvorupari nimnayorāvartau nāma,
                        tatrāpyāndhyaṃ dṛṣṭayupaghāto vā; bhruvorantayorupari
                        karṇalalāṭayormadhye śaṅkhau, tatra sadyomaraṇaṃ; śaṅkhayorupari
                        keśānta utkṣepau, tatra saśalyo jīvet pākāt patitaśalyo vā
                        noddhṛtaśalyaḥ; bhruvormadhye sthapanī, tatrotkṣepavat; pañca
                        sandhayaḥ śirasi vibhaktāḥ sīmantā nāma,
                        tatronmādabhayacittanāśairmaraṇaṃ;
                        ghrāṇaśrotrākṣijihvāsantarpaṇīnāṃ sirāṇāṃ madhye sirāsannipātaḥ
                        śṛṅgāṭakāni , tāni catvāri marmāṇi, tatrāpi sadyomaraṇaṃ ;
                        mastakābhyantaropariṣṭhāt sirāsandhisannipāto romāvarto'dhipatiḥ,
                        tatrāpi sadya eva | evametāni saptatriṃśadūrdhvajatrugatāni
                        marmāṇi vyākhyātāni ||27|| </l>
                    <l xml:id="SS.3.6.28">
                        <label>1938 ed. SS.3.6.28</label>
                        <caesura/>
                         bhavanti cātra ślokāḥ- urvyaḥ śirāṃsi viṭape ca sakakṣapārśve
                        ekaikamaṅgulamitaṃ stanapūrvamūlam | viddhyaṅguladvayamitaṃ
                        maṇibandhagulphaṃ trīṇyeva jānu saparaṃ saha kūrparābhyām ||28|| </l>
                    <l xml:id="SS.3.6.29">
                        <label>1938 ed. SS.3.6.29</label>
                        <caesura/>
                         hṛdbastikūrcagudanābhi vadanti mūrdhni catvāri pañca ca gale daśa
                        yāni ca dve | tāni svapāṇitalakuñcitasammitāni śeṣāṇyavehi
                        parivistarato'ṅgulārdham ||29||</l>
                    <l xml:id="SS.3.6.30">
                        <label>1938 ed. SS.3.6.30</label>
                        <caesura/>
                         etatpramāṇamabhivīkṣya vadanti tajjñāḥ śastreṇa karmakaraṇaṃ
                        parihṛtya kāryam | pārśvābhighātitamapīha nihanti marma tasmāddhi
                        marmasadanaṃ parivarjanīyam ||30|| </l>
                    <l xml:id="SS.3.6.31">
                        <label>1938 ed. SS.3.6.31</label>
                        <caesura/>
                         chinneṣu pāṇicaraṇeṣu sirā narāṇāṃ saṅkocamīyurasṛgalpamato
                        nireti | prāpyāmitavyasanamugramato manuṣyāḥ
                        sañcchinnaśākhataruvannidhanaṃ na yānti ||31|| </l>
                    <l xml:id="SS.3.6.32">
                        <label>1938 ed. SS.3.6.32</label>
                        <caesura/>
                         kṣipreṣu tatra sataleṣu hateṣu raktaṃ gacchatyatīva pavanaśca
                        rujaṃ karoti | evaṃ vināśamupayānti hi tatra viddhā vṛkṣā
                        ivāyudhanipātanikṛttamūlāḥ ||32||</l>
                    <l xml:id="SS.3.6.33">
                        <label>1938 ed. SS.3.6.33</label>
                        <caesura/>
                         tasmāt tayor abhihatasya tu pāṇipādaṃ chettavyamāśu
                        maṇibandhanagulphadeśe
                        <caesura/>
                         marmāṇi śalyaviṣayārdhamudāharanti yasmācca marmasu hatā na
                        bhavanti sadyaḥ ||33|| </l>
                    <l xml:id="SS.3.6.34">
                        <label>1938 ed. SS.3.6.34</label>
                        <caesura/>
                         jīvanti tatra yadi vaidyaguṇena kecitte prāpnuvanti
                        vikalatvamasaṃśayaṃ hi
                        <caesura/>
                         sambhinnajarjaritakoṣṭhaśiraḥkapālā jīvanti śastranihataiś ca
                        śarīradeśaiḥ ||34|| </l>
                    <l xml:id="SS.3.6.35">
                        <label>1938 ed. SS.3.6.35</label>
                        <caesura/>
                         chinnaiśca sakthibhujapādakarairaśeṣairyeṣāṃ na marmasu kṛtā
                        vividhāḥ prahārāḥ
                        <caesura/>
                         somamārutatejāṃsi rajaḥsattvatamāṃsi ca |
                        <caesura/>
                         marmasu prāyaśaḥ puṃsāṃ bhūtātmā cāvatiṣṭhate ||35|| </l>

                    <l xml:id="SS.3.6.36">
                        <label>1938 ed. SS.3.6.36</label>
                        <caesura/>
                         marmasvabhihatāstasmānna jīvanti śarīriṇaḥ
                        <caesura/>
                         indriyārtheṣvasamprāptirmanobuddhiviparyayaḥ ||36|| </l>
                    <l xml:id="SS.3.6.37">
                        <label>1938 ed. SS.3.6.37</label>
                        <caesura/>
                         rujaśca vividhāstīvrā bhavantyāśuhare hate | hate kālāntaraghne
                        tu dhruvaṃ dhātukṣayo nṛṇām ||37||</l>
                    <l xml:id="SS.3.6.38">
                        <label>1938 ed. SS.3.6.38</label>
                        <caesura/>
                         tato dhātukṣayājjanturvedanābhiśca naśyati | hate vaikalyajanane
                        kevalaṃ vaidyanaipuṇāt ||38||</l>
                    <l xml:id="SS.3.6.39">
                        <label>1938 ed. SS.3.6.39</label>
                        <caesura/>
                         śarīraṃ kriyayā yuktaṃ vikalatvamavāpnuyāt | viśalyaghne tu
                        vijñeyaṃ pūrvoktaṃ yacca kāraṇam ||39|| </l>
                    <l xml:id="SS.3.6.40">
                        <label>1938 ed. SS.3.6.</label>
                        <caesura/>
                         rujākarāṇi marmāṇi kṣatāni vividhā rujaḥ | kurvantyante ca
                        vaikalyaṃ kuvaidyavaśago yadi ||40||</l>
                    <l xml:id="SS.3.6.41">
                        <label>1938 ed. SS.3.6.41</label>
                        <caesura/>
                         chedabhedābhighātebhyo dahanāddāraṇādapi | upaghātaṃ
                        vijānīyānmarmaṇāṃ tulyalakṣaṇam ||41|| </l>
                    <l xml:id="SS.3.6.42">
                        <label>1938 ed. SS.3.6.42</label>
                        <caesura/>
                         marmābhighātastu na kaścidasti yo'lpātyayo vā'pi niratyayo vā |
                        prāyeṇa marmasvabhitāḍitāstu vaikalyamṛcchantyathavā mriyante
                        ||42|| </l>
                    <l xml:id="SS.3.6.43">
                        <label>1938 ed. SS.3.6.43</label>
                        <caesura/>
                         marmāṇyadhiṣṭhāya hi ye vikārā mūrcchanti kāye vividhā narāṇām |
                        prāyeṇa te kṛcchratamā bhavanti narasya yatnairapi sādhyamānāḥ
                        ||43|| </l>
                    <l xml:id="SS.3.6.trailer">
                        <label>1938 ed. SS.3.6.trailer</label>
                        <caesura/>
                         iti suśrutasaṃhitāyāṃ śārīrasthāne pratyekamarmanirdeśaśārīraṃ
                        nāma ṣaṣṭho'dhyāyaḥ ||6|| </l>
                </div>


                <div n="7" type="adhyāya">
                    <l xml:id="SS.3.7.3">
                        <label>1938 ed. SS.3.7.3</label>
                        <caesura/>
                         sapta sirāśatāni bhavanti; yābhiridaṃ śarīramārāma iva
                        jalahāriṇībhiḥ kedāra iva ca kulyābhirupasnihyate'nugṛhyate
                        cākuñcanaprasāraṇādibhirviśeṣaiḥ; drumapatrasevanīnāmiva tāsāṃ
                        pratānāḥ; tāsāṃ nābhirmūlaṃ, tataśca prasarantyūrdhvamadhastiryak
                        ca ||3|| </l>
                    <l xml:id="SS.3.7.4">
                        <label>1938 ed. SS.3.7.4</label>
                        <caesura/>
                         bhavataścātra ślokau- yāvatyastu sirāḥ kāye sambhavanti śarīriṇām
                        | nābhyāṃ sarvā nibaddhāstāḥ pratanvanti samantataḥ ||4|| </l>
                    <l xml:id="SS.3.7.5">
                        <label>1938 ed. SS.3.7.5</label>
                        <caesura/>
                         nābhisthāḥ prāṇināṃ prāṇāḥ prāṇānnābhirvyupāśritā | sirābhirāvṛtā
                        nābhiścakranābhirivārakaiḥ ||5|| </l>
                    <l xml:id="SS.3.7.6">
                        <label>1938 ed. SS.3.7.6</label>
                        <caesura/>
                         tāsāṃ mūlasirāścatvāriṃśat; tāsāṃ vātavāhinyo daśa, pittavāhinyo
                        daśa, kaphavāhinyo daśa, daśa raktavāhinyaḥ | tāsāṃ tu
                        vātavāhinīnāṃ vātasthānagatānāṃ pañcasaptatiśataṃ bhavati, tāvatya
                        eva pittavāhinyaḥ pittasthāne, kaphavāhinyaśca kaphasthāne,
                        raktavāhinyaśca yakṛtplīhnoḥ; evametāni sapta sirāśatāni ||6|| </l>
                    <l xml:id="SS.3.7.7">
                        <label>1938 ed. SS.3.7.7</label>
                        <caesura/>
                         tatra vātavāhinyaḥ sirā ekasmin sakthni pañcaviṃśatiḥ;
                        etenetarasakthi bāhū ca vyākhyātau | viśeṣatastu koṣṭhe
                        catustriṃśat; tāsāṃ gudameḍhrāśritāḥ śroṇyāmaṣṭau, dve dve
                        pārśvayoḥ, ṣaṭ pṛṣṭhe, tāvatya evodare, daśa vakṣasi |
                        ekacatvāriṃśajjatruṇa ūrdhvaṃ; tāsāṃ caturdaśa grīvāyāṃ,
                        karṇayoścatasraḥ, nava jihvāyāṃ, ṣaṇ nāsikāyāṃ, aṣṭau netrayoḥ,
                        evametat pañcasaptatiśataṃ vātavāhinīnāṃ sirāṇāṃ vyākhyātaṃ
                        bhavati | eṣa eva vibhāgaḥ śeṣāṇāmapi | viśeṣatastu pittavāhinyo
                        netrayordaśa, karṇayordve; evaṃ raktavahāḥ kaphavahāśca |
                        evametāni sapta sirāśatāni savibhāgāni vyākhyātāni ||7|| </l>
                    <l xml:id="SS.3.7.8">
                        <label>1938 ed. SS.3.7.8</label>
                        <caesura/>
                         bhavanti cātra- kriyāṇāmapratīghātamamohaṃ buddhikarmaṇām |
                        karotyanyān guṇāṃścāpi svāḥ sirāḥ pavanaścaran ||8||</l>
                    <l xml:id="SS.3.7.9">
                        <label>1938 ed. SS.3.7.9</label>
                        <caesura/>
                         yadā tu kupito vāyuḥ svāḥ sirāḥ pratipadyate | tadā'sya vividhā
                        rogā jāyante vātasambhavāḥ ||9||</l>
                    <l xml:id="SS.3.7.10">
                        <label>1938 ed. SS.3.7.10</label>
                        <caesura/>
                         bhrājiṣṇutāmannarucimagnidīptimarogatām | saṃsarpat svāḥ sirāḥ
                        pittaṃ kuryāccānyān guṇānapi ||10|| </l>
                    <l xml:id="SS.3.7.11">
                        <label>1938 ed. SS.3.7.11</label>
                        <caesura/>
                         yadā prakupitaṃ pittaṃ sevate svavahāḥ sirāḥ | tadā'sya vividhā
                        rogā jāyante pittasambhavāḥ ||11||</l>
                    <l xml:id="SS.3.7.12">
                        <label>1938 ed. SS.3.7.12</label>
                        <caesura/>
                         snehamaṅgeṣu sandhīnāṃ sthairyaṃ balamudīrṇatām | karotyanyān
                        guṇāṃścāpi balāsaḥ svāḥ sirāścaran ||12||</l>
                    <l xml:id="SS.3.7.13">
                        <label>1938 ed. SS.3.7.13</label>
                        <caesura/>
                         yadā tu kupitaḥ śleṣmā svāḥ sirāḥ pratipadyate | tadā'sya vividhā
                        rogā jāyante śleṣmasambhavāḥ ||13|| </l>
                    <l xml:id="SS.3.7.14">
                        <label>1938 ed. SS.3.7.14</label>
                        <caesura/>
                         dhātūnāṃ pūraṇaṃ varṇaṃ sparśajñānamasaṃśayam | svāḥ sirāḥ
                        sañcaradraktaṃ kuryāccānyān guṇānapi ||14|| </l>
                    <l xml:id="SS.3.7.15">
                        <label>1938 ed. SS.3.7.15</label>
                        <caesura/>
                         yadā tu kupitaṃ raktaṃ sevate svavahāḥ sirāḥ | tadā'sya vividhā
                        rogā jāyante raktasambhavāḥ ||15||</l>
                    <l xml:id="SS.3.7.16">
                        <label>1938 ed. SS.3.7.16</label>
                        <caesura/>
                         na hi vātaṃ sirāḥ kāścinna pittaṃ kevalaṃ tathā | śleṣmāṇaṃ vā
                        vahantyetā ataḥ sarvavahāḥ smṛtāḥ ||16|| </l>
                    <l xml:id="SS.3.7.17">
                        <label>1938 ed. SS.3.7.17</label>
                        <caesura/>
                         praduṣṭānāṃ hi doṣāṇāṃ mūrcchitānāṃ pradhāvatām |
                        dhruvamunmārgagamanamataḥ sarvavahāḥ smṛtāḥ ||17|| </l>
                    <l xml:id="SS.3.7.18">
                        <label>1938 ed. SS.3.7.18</label>
                        <caesura/>
                         tatrāruṇā vātavahāḥ pūryante vāyunā sirāḥ | pittāduṣṇāśca
                        nīlāśca, śītā gauryaḥ sthirāḥ kaphāt asṛgvahāstu rohiṇyaḥ sirā
                        nātyuṣṇaśītalāḥ ||18|| </l>
                    <l xml:id="SS.3.7.19">
                        <label>1938 ed. SS.3.7.19</label>
                        <caesura/>
                         ata ūrdhvaṃ pravakṣyāmi na vidhyedyāḥ sirā bhiṣak | vaikalyaṃ
                        maraṇaṃ cāpi vyadhāttāsāṃ dhruvaṃ bhavet ||19|| </l>
                    <l xml:id="SS.3.7.20">
                        <label>1938 ed. SS.3.7.20</label>
                        <caesura/>
                         sirāśatāni catvāri vidyācchākhāsu buddhimān | ṣaṭtriṃśacca śataṃ
                        koṣṭhe catuḥṣaṣṭaṃ ca mūrdhani ||20|| </l>
                    <l xml:id="SS.3.7.21">
                        <label>1938 ed. SS.3.7.21</label>
                        <caesura/>
                         śākhāsu ṣoḍaśa sirāḥ koṣṭhe dvātriṃśadeva tu |
                        pañcāśajjatruṇaścordhvamavyadhyāḥ parikīrtitāḥ ||21|| </l>
                    <l xml:id="SS.3.7.22">
                        <label>1938 ed. SS.3.7.22</label>
                        <caesura/>
                         tatra sirāśatamekasmin sakthni bhavati; tāsāṃ jāladharā tvekā,
                        tisraścābhyantarāḥ- tatrorvīsañjñe dve, lohitākṣasañjñā caikā,
                        tāstvavyadhyāḥ; etenetarasakthi bāhū ca vyākhyātau;
                        evamaśastrakṛtyāḥ ṣoḍaśa śākhāsu | dvātriṃśacchroṇyāṃ,
                        tāsāmaṣṭāvaśastrakṛtyāḥ- dve dve viṭapayoḥ , kaṭīkataruṇayośca;
                        aṣṭāvaṣṭāvekaikasmin pārśve, tāsāmekaikāmūrdhvagāṃ pariharet,
                        pārśvasandhigate ca dve; catasro viṃśatiśca pṛṣṭhe
                        pṛṣṭhavaṃśamubhayataḥ, tāsāmūrdhvagāminyau dve dve
                        pariharedbṛhatīsire; tāvatya evodare, tāsāṃ meḍhropari
                        romarājīmubhayato dve dve pariharet; catvāriṃśadvakṣasi, tāsāṃ
                        caturdaśāśastrakṛtyāḥ- hṛdaye dve, dve dve stanamūle,
                        stanarohitāpalāpastambheṣūbhayato'ṣṭau; evaṃ
                        dvātriṃśadaśastrakṛtyāḥ pṛṣṭhodaroraḥsu bhavanti | catuḥṣaṣṭaṃ
                        sirāśataṃ jatruṇa ūrdhvaṃ bhavati; tatra ṣaṭpañcāśacchirodharāyāṃ
                        , tāsāmaṣṭau catasraśca marmasañjñāḥ pariharet, dve kṛkāṭikayoḥ,
                        dve vidhurayoḥ, evaṃ grīvāyāṃ ṣoḍaśāvyadhyāḥ;
                        hanvorubhayato'ṣṭāvaṣṭau, tāsāṃ tu sandhidhamanyau dve dve
                        pariharet; ṣaṭtriṃśajjihvāyāṃ, tāsāmadhaḥ ṣoḍaśāśastrakṛtyāḥ,
                        rasavahe dve, vāgvahe ca dve; dvirdvādaśa nāsāyāṃ,
                        tāsāmaupanāsikyaścatasraḥ pariharet, tāsāmeva ca tālunyekāṃ
                        mṛdāvuddeśe; aṣṭatriṃśadubhayornetrayoḥ , tāsāmekaikāmapāṅgayoḥ
                        pariharet; karṇayordaśa, tāsāṃ śabdavāhinīmekaikāṃ pariharet;
                        nāsānetragatāstu lalāṭe ṣaṣṭiḥ, tāsāṃ keśāntānugatāścatasra,
                        āvartayorekaikā, sthapanyāṃ caikā parihartavyā; śaṅkhayordaśa,
                        tāsāṃ śaṅkhasandhigatāmekaikāṃ pariharet; dvādaśa mūrdhni,
                        tāsāmutkṣepayordve pariharet, sīmanteṣvekaikām, ekāmadhipatāviti;
                        evamaśastrakṛtyāḥ pañcāśajjatruṇa ūrdhvamiti ||22|| </l>
                    <l xml:id="SS.3.7.23">
                        <label>1938 ed. SS.3.7.23</label>
                        <caesura/>
                         bhavati cātra- vyāpnuvantyabhito dehaṃ nābhitaḥ prasṛtāḥ sirāḥ |
                        pratānāḥ padminīkandādbisādīnāṃ yathā jalam ||23|| </l>
                    <l xml:id="SS.3.7.trailer">
                        <label>1938 ed. SS.3.7.trailer</label>
                        <caesura/>
                         iti suśrutasaṃhitāyāṃ śārīrasthāne sirāvarṇavibhaktiśārīraṃ nāma
                        saptamo'dhyāyaḥ ||7|| </l>
                </div>


                <div n="8" type="adhyāya">

                    <l xml:id="SS.3.8.3">
                        <label>1938 ed. SS.3.8.3</label>
                        <caesura/>
                         bālasthavirarūkṣakṣatakṣīṇabhīrupariśrāntamadyapādhvastrīkarśitavamitaviriktāsthāpitānuvāsitajāgaritaklībakṛśagarbhiṇīnāṃ
                        kāsaśvāsaśoṣapravṛddhajvarākṣepakapakṣāghātopavāsapipāsāmūrcchāprapīḍitānāṃ
                        ca sirāṃ na vidhyet , yāścāvyadhyāḥ, vyadhyāścādṛṣṭāḥ,
                        dṛṣṭāścāyantritāḥ, yantritāścānutthitā iti ||3|| </l>
                    <l xml:id="SS.3.8.4">
                        <label>1938 ed. SS.3.8.4</label>
                        <caesura/>
                         śoṇitāvasekasādhyāśca ye vikārāḥ prāgabhihitāsteṣu
                        cāpakveṣvanyeṣu cānukteṣu yathābhyāsaṃ yathānyāyaṃ ca sirāṃ
                        vidhyet ||4|| </l>
                    <l xml:id="SS.3.8.5">
                        <label>1938 ed. SS.3.8.5</label>
                        <caesura/>
                         pratiṣiddhānāmapi ca viṣopasarge ātyayike ca
                        sirāvyadhanamapratiṣiddham ||5|| </l>
                    <l xml:id="SS.3.8.6">
                        <label>1938 ed. SS.3.8.6</label>
                        <caesura/>
                         tatra snigdhasvinnamāturaṃ yathādoṣapratyanīkaṃ dravaprāyamannaṃ
                        bhuktavantaṃ yavāgūṃ pītavantaṃ vā yathākālamupasthāpyāsīnaṃ
                        sthitaṃ vā prāṇānabādhamāno
                        vastrapaṭṭacarmāntarvalkalalatānāmanyatamena yantrayitvā
                        nātigāḍhaṃ nātiśithilaṃ śarīrapradeśamāsādya prāptaṃ śastramādāya
                        sirāṃ vidhyet ||6|| </l>
                    <l xml:id="SS.3.8.7">
                        <label>1938 ed. SS.3.8.7</label>
                        <caesura/>
                         naivātiśīte nātyuṣṇe na pravāte na cābhrite | sirāṇāṃ vyadhanaṃ
                        kāryamaroge vā kadācana ||7|| </l>
                    <l xml:id="SS.3.8.8">
                        <label>1938 ed. SS.3.8.8</label>
                        <caesura/>
                         tatra vyadhyasiraṃ puruṣaṃ pratyādityamukhamaratnimātrocchrite
                        upaveśyāsane sakthnorākuñcitayorniveśya kūrpare sandhidvayasyopari
                        hastāvantargūḍhāṅguṣṭhakṛtamuṣṭī manyayoḥ sthāpayitvā
                        yantraṇaśāṭakaṃ grīvāmuṣṭyorupari parikṣipyānyena puruṣeṇa
                        paścātsthitena vāmahastenottānena śāṭakāntadvayaṃ grāhayitvā tato
                        brūyāt- dakṣiṇahastena sirotthāpanārthaṃ nātyāyataśithilaṃ
                        yantramāveṣṭayeti, asṛksrāvaṇārthaṃ ca yantraṃ pṛṣṭhamadhye
                        pīḍayeti, karmapuruṣaṃ ca vāyupūrṇamukhaṃ sthāpayet ; eṣa
                        uttamāṅgagatānāmantarmukhavarjānāṃ sirāṇāṃ vyadhane yantraṇavidhiḥ
                        | pādavyadhyasirasya pādaṃ same sthāne susthitaṃ sthāpayitvā'nyaṃ
                        pādamīṣatsaṅkucitamuccaiḥ kṛtvā vyadhyasiraṃ pādaṃ
                        jānusandheradhaḥ śāṭakenāveṣṭya hastābhyāṃ prapīḍya gulphaṃ
                        vyadhyapradeśasyopari caturaṅgule plotādīnāmanyatamena baddhvā vā
                        pādasirāṃ vidhyet | athopariṣṭhāddhastau gūḍhāṅguṣṭhakṛtamuṣṭī
                        samyagāsane sthāpayitvā sukhopaviṣṭasya pūrvavadyantraṃ baddhvā
                        hastasirāṃ vidhyet | gṛdhrasīviśvācyoḥ saṅkucitajānukūrparasya |
                        śroṇīpṛṣṭhaskandheṣūnnāmitapṛṣṭhasyāvākśiraskasyopaviṣṭasya |
                        visphūrjitapṛṣṭhasya vidhyet | udarorasoḥ
                        prasāritoraskasyonnāmitaśiraskasya visphūrjitadehasya |
                        bāhubhyāmavalambamānadehasya pārśvayoḥ | anāmitameḍhrasya meḍhre |
                        unnamitavidaṣṭajihvāgrasyādhojihvāyām | ativyāttānanasya tāluni
                        dantamūleṣu ca | evaṃ yantropāyānanyāṃśca sirotthāpanahetūn
                        buddhyā'vekṣya śarīravaśena vyādhivaśena ca vidadhyāt ||8|| </l>
                    <l xml:id="SS.3.8.9">
                        <label>1938 ed. SS.3.8.9</label>
                        <caesura/>
                         māṃsaleṣvavakāśeṣu yavamātraṃ śastraṃ nidadhyāt,
                        ato'nyathā'rdhayavamātraṃ vrīhimātraṃ vā vrīhimukhena,
                        asthnāmupari kuṭhārikayā vidhyedardhayavamātram ||9|| </l>
                    <l xml:id="SS.3.8.10">
                        <label>1938 ed. SS.3.8.10</label>
                        <caesura/>
                         vyabhre varṣāsu vidhyettu grīṣmakāle tu śītale | hemantakāle
                        madhyāhne śastrakālāstrayaḥ smṛtāḥ ||10|| </l>
                    <l xml:id="SS.3.8.11">
                        <label>1938 ed. SS.3.8.11</label>
                        <caesura/>
                         samyakśastranipātena dhārayā yā sravedasṛk | muhūrtaṃ ruddhā
                        tiṣṭhecca suviddhāṃ tāṃ vinirdiśet ||11|| </l>
                    <l xml:id="SS.3.8.12">
                        <label>1938 ed. SS.3.8.12</label>
                        <caesura/>
                         yathā kusumbhapuṣpebhyaḥ pūrvaṃ sravati pītikā | tathā sirāsu
                        viddhāsu duṣṭamagre pravartate ||12|| </l>
                    <l xml:id="SS.3.8.13">
                        <label>1938 ed. SS.3.8.13</label>
                        <caesura/>
                         mūrcchitasyātibhītasya śrāntasya tṛṣitasya ca | na vahanti sirā
                        viddhāstathā'nutthitayantritāḥ ||13|| </l>
                    <l xml:id="SS.3.8.14">
                        <label>1938 ed. SS.3.8.14</label>
                        <caesura/>
                         kṣīṇasya bahudoṣasya mūrcchayā'bhihatasya ca | bhūyo'parāhṇe
                        visrāvyā sā'paredyustryahe'pi vā ||14|| </l>
                    <l xml:id="SS.3.8.15">
                        <label>1938 ed. SS.3.8.15</label>
                        <caesura/>
                         raktaṃ saśeṣadoṣaṃ tu kuryādapi vicakṣaṇaḥ | na cātiniḥsrutaṃ
                        kuryāccheṣaṃ saṃśamanairjayet ||15|| </l>
                    <l xml:id="SS.3.8.16">
                        <label>1938 ed. SS.3.8.16</label>
                        <caesura/>
                         balino bahudoṣasya vayaḥsthasya śarīriṇaḥ | paraṃ
                        pramāṇamicchanti prasthaṃ śoṇitamokṣaṇe ||16|| </l>
                    <l xml:id="SS.3.8.17">
                        <label>1938 ed. SS.3.8.17</label>
                        <caesura/>
                         tatra
                        pādadāhapādaharṣacippavisarpavātaśoṇitavātakaṇṭakavicarcikāpādadārīprabhṛtiṣu
                        kṣipramarmaṇa upariṣṭhād dvyaṅgule vrīhimukhena sirāṃ vidhyet,
                        ślīpade taccikitsite yathā vakṣyate, kroṣṭukaśiraḥ-
                        khañjapaṅgulavātavedanāsu jaṅghāyāṃ gulphasyopari caturaṅgule,
                        apacyāmindrabasteradhastād dvyaṅgule, jānusandheruparyadho vā
                        caturaṅgule gṛdhrasyāṃ, ūrumūlasaṃśritāṃ galagaṇḍe,
                        etenetarasakthi bāhū ca vyākhyātau; viśeṣatastu vāmabāhau
                        kūrparasandherabhyantarato bāhumadhye plīhni
                        kaniṣṭhikānāmikayormadhye vā, evaṃ dakṣiṇabāhau yakṛddālye
                        (kaphodare ca,) etāmeva ca kāsaśvāsayorapyādiśanti, gṛdhrasyāmiva
                        viśvācyāṃ, śroṇiṃ prati samantād dvyaṅgule pravāhikāyāṃ śūlinyāṃ,
                        parivartikopadaṃśaśūkadoṣaśukravyāpatsu meḍhramadhye, (vṛṣaṇayoḥ
                        pārśve mūtravṛddhyāṃ, nābheradhaścaturaṅgule sevanyā vāmapārśve
                        dakodare ,) vāmapārśve kakṣāstanayorantare'ntarvidradhau
                        pārśvaśūle ca, bāhuśoṣāvabāhukayorapyeke vadantyaṃsayorantare,
                        trikasandhimadhyagatāṃ tṛtīyake,
                        adhaḥskandhasandhigatāmanyatarapārśvasaṃsthitāṃ caturthake,
                        hanusandhimadhyagatāmapasmāre,
                        śaṅkhakeśāntasandhigatāmuro'pāṅgalalāṭeṣu conmāde,
                        jihvārogeṣvadhojihvāyāṃ dantavyādhiṣu ca, tāluni tālavyeṣu,
                        karṇayorupari samantāt karṇaśūle tadrogeṣu ca, gandhāgrahaṇe
                        nāsārogeṣu ca nāsāgre, timirākṣipākaprabhṛtiṣvakṣyāmayeṣūpanāsike
                        lālāṭyāmapāṅgyāṃ vā, etā eva śirorogādhimanthaprabhṛtiṣu rogeṣviti
                        ||17|| </l>
                    <l xml:id="SS.3.8.18">
                        <label>1938 ed. SS.3.8.18</label>
                        <caesura/>
                         duṣṭavyadhā viṃśatiḥ- durviddhā'tividvā kuñcitā piccitā
                        kuṭṭitā'prasrutā'tyudīrṇā'nte viddhā pariśuṣkā kūṇitā
                        vepitā'nutthitaviddhā śastrahatā tiryagviddhāviddhā'vyadhyā
                        vidrutā dhenukā punaḥ punarviddhā sirāsnāyvasthisandhimarmasu ceti
                        ||18|| </l>
                    <l xml:id="SS.3.8.19">
                        <label>1938 ed. SS.3.8.19</label>
                        <caesura/>
                         tatra yā sūkṣmaśastraviddhā'vyaktamasṛk sravati rujāśophavatī ca
                        sā durviddhā, pramāṇātiriktaviddhāyāmantaḥ praviśati śoṇitaṃ
                        śoṇitātipravṛttirvā sā'tividdhā, kuñcitāyāmapyevaṃ,
                        kuṇṭhaśastrapramathitā pṛthulībhāvamāpannā piccitā, anāsāditā
                        punaḥ punarantayośca bahuśaḥ śastrābhihatā kuṭṭitā,
                        śītabhayamūrcchābhirapravṛttaśoṇitā aprasrutā,
                        tīkṣṇamahāmukhaśastraviddhā'tyudīrṇā, alparaktasrāviṇyanteviddhā,
                        kṣīṇaśoṇitasyānilapūrṇā pariśuṣkā, caturbhāgāsāditā
                        kiñcitpravṛttaśoṇitā kūṇitā, duḥsthānabandhanādvepamānāyāḥ
                        śoṇitasammoho bhavati sā vepitā, anutthitaviddhāyāmapyevaṃ,
                        chinnā'tipravṛttaśoṇitā kriyāsaṅgakarī śastrahatā,
                        tiryakpraṇihitaśastrā kiñciccheṣā tiryagviddhā, bahuśaḥ kṣatā
                        hīnaśastrapraṇidhānenāviddhā, aśastrakṛtyā avyadhyā,
                        anavasthitaviddhā vidrutā, pradeśasya
                        bahuśo'vaghaṭṭanādārohadvyadhā muhurmuhuḥ śoṇitasrāvā dhenukā,
                        sūkṣmaśastravyadhanādbahuśo bhinnā punaḥ punarviddhā,
                        snāyvasthisirāsandhimarmasu viddhā rujāṃ śophaṃ vaikalyaṃ maraṇaṃ
                        cāpādayati ||19|| </l>
                    <l xml:id="SS.3.8.20">
                        <label>1938 ed. SS.3.8.20</label>
                        <caesura/>
                         bhavanti cātra- sirāsu śikṣito nāsti calā hyetāḥ svabhāvataḥ |
                        matsyavat parivartante tasmādyatnena tāḍayet ||20|| </l>
                    <l xml:id="SS.3.8.21">
                        <label>1938 ed. SS.3.8.21</label>
                        <caesura/>
                         ajānatā gṛhīte tu śastre kāyanipātite | bhavanti vyāpadaścaitā
                        bahavaścāpyupadravāḥ ||21|| </l>
                    <l xml:id="SS.3.8.22">
                        <label>1938 ed. SS.3.8.22</label>
                        <caesura/>
                         snehādibhiḥ kriyāyogairna tathā lepanairapi | yāntyāśu vyādhayaḥ
                        śāntiṃ yathā samyak sirāvyadhāt ||22|| </l>
                    <l xml:id="SS.3.8.23">
                        <label>1938 ed. SS.3.8.23</label>
                        <caesura/>
                         sirāvyadhaścikitsārdhaṃ śalyatantre prakīrtitaḥ | yathā
                        praṇihitaḥ samyagbastiḥ kāyacikitsite ||23|| </l>
                    <l xml:id="SS.3.8.24">
                        <label>1938 ed. SS.3.8.24</label>
                        <caesura/>
                         tatra snigdhasvinnavāntaviriktāsthāpitānuvasitasirāviddhaiḥ
                        parihartavyāni-
                        krodhāyāsamaithunadivāsvapnavāgvyāyāmayānādhyayanasthānāsanacaṅkramaṇaśītavātātapaviruddhāsātmyājīrṇānyābalalābhāt
                        , māsameke manyante | eteṣāṃ vistaramupariṣṭhādvakṣyāmaḥ ||24|| </l>
                    <l xml:id="SS.3.8.25">
                        <label>1938 ed. SS.3.8.25</label>
                        <caesura/>
                         sirāviṣāṇatumbaistu jalaukābhiḥ padaistathā | avagāḍhaṃ
                        yathāpūrvaṃ nirharedduṣṭaśoṇitam ||25|| </l>
                    <l xml:id="SS.3.8.26">
                        <label>1938 ed. SS.3.8.26</label>
                        <caesura/>
                         avagāḍhe jalaukā syāt pracchannaṃ piṇḍite hitam | sirā'ṅgavyāpake
                        rakte śṛṅgālābū tvaci sthite ||26|| </l>
                    <l xml:id="SS.3.8.trailer">
                        <label>1938 ed. SS.3.8.trailer</label>
                        <caesura/>
                         iti suśrutasaṃhitāyāṃ śārīrasthāne sirāvyadhavidhiśārīraṃ
                        nāmāṣṭamo'dhyāyaḥ ||8|| </l>
                </div>


                <div n="9" type="adhyāya">
                    <l xml:id="SS.3.9.3">
                        <label>1938 ed. SS.3.9.3</label>
                        <caesura/>
                         caturviṃśatirdhamanyo nābhiprabhavā abhihitāḥ | tatra kecidāhuḥ-
                        sirādhamanīsrotasāmavibhāgaḥ, sirāvikārā eva hi dhamanyaḥ srotāṃsi
                        ceti | tattu na samyak, anyā eva hi dhamanyaḥ srotāṃsi ca
                        sirābhyaḥ; kasmāt? vyañjanānyatvān, mūlasanniyamāt,
                        karmavaiśeṣyāt, āgamācca; kevalaṃ tu parasparasannikarṣāt
                        sadṛśāgamakarmatvāt saukṣmyācca vibhaktakarmaṇāmapyavibhāga iva
                        karmasu bhavati ||3|| </l>
                    <l xml:id="SS.3.9.4">
                        <label>1938 ed. SS.3.9.4</label>
                        <caesura/>
                         tāsāṃ tu khalu nābhiprabhavāṇāṃ dhamanīnāmūrdhvagā daśa, daśa
                        cādhogāminyaḥ, catasrastiryaggāḥ ||4|| </l>
                    <l xml:id="SS.3.9.5">
                        <label>1938 ed. SS.3.9.5</label>
                        <caesura/>
                         ūrdhvagāḥ
                        śabdasparśarūparasagandhapraśvāsocchvāsajṛmbhitakṣuddhasitakathitaruditādīn
                        viśeṣānabhivahantyaḥ śarīraṃ dhārayanti | tāstu
                        hṛdayamabhiprapannāstridhā jāyante, tāstriṃśat | tāsāṃ tu
                        vātapittakaphaśoṇitarasān dve dve vahatastā daśa,
                        śabdarūparasagandhānaṣṭābhirgṛhṇīte, dvābhyāṃ bhāṣate, dvābhyāṃ
                        ghoṣaṃ karoti, dvābhyāṃ svapiti, dvābhyāṃ pratibudhyate, dve
                        cāśruvāhinyau, dve stanyaṃ striyā vahataḥ stanasaṃśrite, te eva
                        śukraṃ narasya stanābhyāmabhivahataḥ, tāstvetāstriṃśat savibhāgā
                        vyākhyātāḥ | etābhir ūrdhvaṃ nābher
                        udarapārśvapṛṣṭhoraḥskandhagrīvābāhavo dhāryante yāpyante ca
                        ||5||</l>
                    <l xml:id="SS.3.9.6">
                        <label>1938 ed. SS.3.9.6</label>
                        <caesura/>
                         bhavati cātra- ūrdhvaṅgamāstu kurvanti karmāṇyetāni sarvaśaḥ
                        <caesura/>
                         adhogamāstu vakṣyāmi karma cāsāṃ yathāyatham ||6|| </l>
                    <l xml:id="SS.3.9.7">
                        <label>1938 ed. SS.3.9.7</label>
                        <caesura/>
                         adhogamāstu vātamūtrapurīṣaśukrārtavādīnyadho vahanti | tāstu
                        pittāśayamabhiprapannāstatrasthamevānnapānarasaṃ
                        vipakvamauṣṇyādvivecayantyo'bhivahantyaḥ śarīraṃ tarpayanti,
                        arpayanti cordhvagānāṃ tiryaggāṇāṃ ca, rasasthānaṃ cābhipūrayanti,
                        mūtrapurīṣasvedāṃśca vivecayanti; āmapakvāśayāntare ca tridhā
                        jāyante, tāstriṃśat; tāsāṃ tu vātapittakaphaśoṇitarasān dve dve
                        vahatastā daśa, dve annavāhinyāvantrāśrite, toyavahe dve,
                        mūtrabastimabhiprapanne mūtravahe dve, śukravahe dve
                        śukraprādurbhāvāya, dve visargāya, te eva raktamabhivahato
                        visṛjataśca nārīṇāmārtavasañjñaṃ, dve varconirasanyau
                        sthūlāntrapratibaddhe, aṣṭāvanyāstiryaggāminīnāṃ dhamanīnāṃ
                        svedamarpayanti; tāstvetāstriṃśat savibhāgā vyākhyātāḥ |
                        etābhiradhonābheḥ pakvāśayakaṭīmūtrapurīṣagudabastimeḍhrasakthīni
                        dhāryante yāpyante ca ||7||</l>
                    <l xml:id="SS.3.9.8">
                        <label>1938 ed. SS.3.9.8</label>
                        <caesura/>
                         bhavati cātra- adhogamāstu kurvanti karmāṇyetāni sarvaśaḥ
                        <caesura/>
                         tiryaggāḥ sampravakṣyāmi karma cāsāṃ yathāyatham ||8|| </l>
                    <l xml:id="SS.3.9.9">
                        <label>1938 ed. SS.3.9.9</label>
                        <caesura/>
                         tiryaggāṇāṃ tu catasṛṇāṃ dhamanīnāmekaikā śatadhā sahasradhā
                        cottarottaraṃ vibhajyante, tāstvasaṅkhyeyāḥ, tābhiridaṃ śarīraṃ
                        gavākṣitaṃ vibaddhamātataṃ ca, tāsāṃ mukhāni
                        romakūpapratibaddhāni, yaiḥ svedamabhivahanti rasaṃ
                        cābhitarpayantyantarbahiśca , taireva
                        cābhyaṅgapariṣekāvagāhālepanavīryāṇyantaḥśarīramabhipratipadyante
                        tvaci vipakvāni, taireva ca sparśaṃ sukhamasukhaṃ vā gṛhṇīte,
                        tāstvetāścatasro dhamanyaḥ sarvāṅgagatāḥ savibhāgā vyākhyātāḥ
                        ||9|| </l>
                    <l xml:id="SS.3.9.10">
                        <label>1938 ed. SS.3.9.10</label>
                        <caesura/>
                         yathā svabhāvataḥ khāni mṛṇāleṣu biseṣu ca | dhamanīnāṃ tathā
                        khāni raso yairupacīyate ||10|| </l>
                    <l xml:id="SS.3.9.11">
                        <label>1938 ed. SS.3.9.11</label>
                        <caesura/>
                         pañcābhibhūtāstvatha pañcakṛtvaḥ pañcendriyaṃ pañcasu bhāvayanti
                        | pañcendriyaṃ pañcasu bhāvayitvā pañcatvamāyānti vināśakāle
                        ||11|| </l>
                    <l xml:id="SS.3.9.12">
                        <label>1938 ed. SS.3.9.12</label>
                        <caesura/>
                         ata ūrdhvaṃ srotasāṃ mūlaviddhalakṣaṇamupadekṣyāmaḥ | tāni tu
                        prāṇānnodakarasaraktamāṃsamedomūtrapurīṣaśukrārtavavahāni,
                        yeṣvadhikāraḥ; ekeṣāṃ bahūni; eteṣāṃ viśeṣā bahavaḥ | tatra
                        prāṇavahe dve, tayormūlaṃ hṛdayaṃ rasavāhinyaśca dhamanyaḥ, tatra
                        viddhasyākrośanavinamanamohanabhramaṇavepanāni maraṇaṃ vā bhavati;
                        annavahe dve, tayormūlamāmāśayo'nnavāhinyaśca dhamanyaḥ, tatra
                        viddhasyādhmānaṃ śūlo'nnadveṣaśchardiḥ pipāsā''ndhyaṃ maraṇaṃ ca;
                        udakavahe dve, tayormūlaṃ tālu kloma ca, tatra viddhasya pipāsā
                        sadyomaraṇaṃ ca; rasavahe dve, tayormūlaṃ hṛdayaṃ rasavāhinyaśca
                        dhamanyaḥ, tatra viddhasya śoṣaḥprāṇavahaviddhavacca maraṇaṃ
                        talliṅgāni ca; raktavahe dve, tayormūlaṃ yakṛtplīhānau
                        raktavāhinyaśca dhamanyaḥ , tatra viddhasya śyāvāṅgatā jvaro dāhaḥ
                        pāṇḍutā śoṇitāgamanaṃ raktanetratā ca; māṃsavahe dve, tayormūlaṃ
                        snāyutvacaṃ raktavahāśca dhamanyaḥ, tatra viddhasya
                        śvayathurmāṃsaśoṣaḥ sirāgranthayo maraṇaṃ ca; medovahe dve,
                        tayormūlaṃ kaṭī vṛkkau ca, tatra viddhasya svedāgamanaṃ
                        snigdhāṅgatā tāluśoṣaḥ sthūlaśophatā pipāsā ca; mūtravahe dve,
                        tayormūlaṃ bastirmeḍhraṃ ca, tatra viddhasyānaddhabastitā
                        mūtranirodhaḥ stabdhameḍhratā ca; purīṣavahe dve, tayormūlaṃ
                        pakvāśayo gudaṃ ca, tatra viddhasyānāho durgandhatā grathitāntratā
                        ca; śukravahe dve, tayormūlaṃ stanau vṛṣaṇau ca, tatra viddhasya
                        klībatā cirāt praseko raktaśukratā ca ; ārtavahe dve, tayormūlaṃ
                        garbhāśaya ārtavavāhinyaśca dhamanyaḥ, tatra viddhāyā vandhyātvaṃ
                        maithunāsahiṣṇutvamārtavanāśaśca; sevanīcchedādrujāprādurbhāvaḥ;
                        bastigudaviddhalakṣaṇaṃ prāguktamiti | srotoviddhaṃ tu
                        pratyākhyāyopacaret, uddhṛtaśalyaṃ tu kṣatavidhānenopacaret ||12|| </l>
                    <l xml:id="SS.3.9.13">
                        <label>1938 ed. SS.3.9.13</label>
                        <caesura/>
                         bhavati cātra- mūlāt khādantaraṃ dehe prasṛtaṃ tvabhivāhi yat |
                        strotastaditi vijñeyaṃ sirādhamanivarjitam ||13|| </l>
                    <l xml:id="SS.3.9.trailer">
                        <label>1938 ed. SS.3.9.trailer</label>
                        <caesura/>
                         iti suśrutasaṃhitāyāṃ śārīrasthāne dhamanīvyākaraṇaśārīraṃ nāma
                        navamo'dhyāyaḥ ||9|| </l>
                </div>


                <div n="10" type="adhyāya">

                    <l xml:id="SS.3.10.3">
                        <label>1938 ed. SS.3.10.3</label>
                        <caesura/>
                         garbhiṇī prathamadivasāt prabhṛti nityaṃ prahṛṣṭā śucyalaṅkṛtā
                        śuklavasanā śāntimaṅgaladevatābrāhmaṇaguruparā ca bhavet,
                        malinavikṛtahīnagātrāṇi na spṛśet, durgandhadurdarśanāni
                        pariharet, udvejanīyāśca kathāḥ, śuṣkaṃ paryuṣitaṃ kuthitaṃ
                        klinnaṃ cānnaṃ nopabhuñjīta, bahirniṣkramaṇaṃ
                        śūnyāgāracaityaśmaśānavṛkṣāśrayān krodhamayaśaskarāṃśca
                        bhāvānuccairbhāṣyādikaṃ ca pariharedyāni ca garbhaṃ vyāpādayanti,
                        na cābhīkṣṇaṃ tailābhyaṅgotsādanādīni seveta, na
                        cāyāsayeccharīraṃ, pūrvoktāni ca pariharet, śayanāsanaṃ
                        mṛdvāstaraṇaṃ nātyuccamapāśrayopetamasambādhaṃ ca vidadhyāt,
                        hṛdyaṃ dravamadhuraprāyaṃ snigdhaṃ dīpanīyasaṃskṛtaṃ ca bhojanaṃ
                        bhojayet, sāmānyametadāprasavāt ||3|| </l>
                    <l xml:id="SS.3.10.4">
                        <label>1938 ed. SS.3.10.4</label>
                        <caesura/>
                         viśeṣatastu garbhiṇī prathamadvitīyatṛtīyamāseṣu
                        madhuraśītadravaprāyamāhāramupaseveta; viśeṣatastu tṛtīye
                        ṣaṣṭikaudanaṃ payasā bhojayet, caturthe dadhnā, pañcame payasā,
                        ṣaṣṭhe sarpiṣetyeke; caturthe
                        payonavanītasaṃsṛṣṭamāhārayejjāṅgalamāṃsasahitaṃ hṛdyamannaṃ ca
                        bhojayet, pañcame kṣīrasarpiḥsaṃsṛṣṭaṃ , ṣaṣṭhe
                        śvadaṃṣṭrāsiddhasya sarpiṣo mātrāṃ pāyayed yavāgūṃ vā, saptame
                        sarpiḥ pṛthakparṇyādisiddham, evamāpyāyate garbhaḥ; aṣṭame
                        badarodakena
                        balātibalāśatapuṣpāpalalapayodadhimastutailalavaṇamadanaphalamadhughṛtamiśreṇāsthāpayet
                        purāṇapurīṣaśuddhyarthamanulomanārthaṃ ca vāyoḥ, tataḥ
                        payomadhurakaṣāyasiddhena tailenānuvāsayet, anulome hi vāyau
                        sukhaṃ prasūyate nirupadravā ca bhavati, ata ūrdhvaṃ
                        snigdhābhiryavāgūbhirjāṅgalarasaiścopakramedāprasavakālāt;
                        evamupakrāntā snigdhā balavatī sukhamanupadravā prasūyate ||4|| </l>
                    <l xml:id="SS.3.10.5">
                        <label>1938 ed. SS.3.10.5</label>
                        <caesura/>
                         navame māsi sūtikāgāramenāṃ praveśayet praśaste tithyādau |
                        tatrāriṣṭaṃ brāhmaṇakṣatriyavaiśyaśūdrāṇāṃ śvetaraktapītakṛṣṇeṣu
                        bhūmipradeśeṣu bilvanyagrodhatindukabhallātakanirmitasarvāgāraṃ
                        yathāsaṅkhyaṃ tanmayaparyaṅkaṃ samupaliptabhittiṃ
                        suvibhaktaparicchadaṃ prāgdvāraṃ dakṣiṇadvāraṃ vā'ṣṭahastāyataṃ
                        caturhastavistṛtaṃ rakṣāmaṅgalasampannaṃ vidheyam ||5|| </l>
                    <l xml:id="SS.3.10.6">
                        <label>1938 ed. SS.3.10.6</label>
                        <caesura/>
                         jāte hi śithile kukṣau mukte hṛdayabandhane | saśūle jaghane nārī
                        jñeyā sā tu prajāyinī ||6|| </l>
                    <l xml:id="SS.3.10.7">
                        <label>1938 ed. SS.3.10.7</label>
                        <caesura/>
                         tatropasthitaprasavāyāḥ kaṭīpṛṣṭhaṃ prati samantādvedanā
                        bhavatyabhīkṣṇaṃ purīṣapravṛttirmūtraṃ prasicyate
                        yonimukhācchleṣmā ca ||7||</l>
                    <l xml:id="SS.3.10.8">
                        <label>1938 ed. SS.3.10.8</label>
                        <caesura/>
                         prajanayiṣyamāṇāṃ kṛtamaṅgalasvastivācanāṃ kumāraparivṛtāṃ
                        punnāmaphalahastāṃ svabhyaktāmuṣṇodakapariṣiktāmathaināṃ sambhṛtāṃ
                        yavāgūmākaṇṭhāt pāyayet, tataḥ kṛtopadhāne mṛduni vistīrṇe śayane
                        sthitāmābhugnasakthīmuttānāmaśaṅkanīyāścatasraḥ striyaḥ
                        pariṇatavayasaḥ prajananakuśalāḥ kartitanakhāḥ paricareyuriti
                        ||8|| </l>
                    <l xml:id="SS.3.10.9">
                        <label>1938 ed. SS.3.10.9</label>
                        <caesura/>
                         athāsyā viśikhāntaramanulomamanusukhamabhyajyānubrūyāccaitāmekā -
                        subhage pravāhasveti, nacāprāptāvī pravāhasva, tato vimukte
                        garbhanāḍīprabandhe saśūleṣu śroṇivaṅkṣaṇabastiśiraḥsu ca
                        pravāhethāḥ śanaiḥ śanaiḥ, tato garbhanirgame pragāḍhaṃ, tato
                        garbhe yonimukhaṃ prapanne gāḍhataramāviśalyabhāvāt;
                        akālapravāhaṇādbadhiraṃ mūkaṃ kubjaṃ vyastahanumūrdhvābhighātinaṃ
                        kāsaśvāsaśoṣopadrutaṃ vikaṭaṃ vā janayati ||9|| </l>
                    <l xml:id="SS.3.10.10">
                        <label>1938 ed. SS.3.10.10</label>
                        <caesura/>
                         tatra pratilomamanulomayet, prāñjalamākarṣet ||10|| </l>
                    <l xml:id="SS.3.10.11">
                        <label>1938 ed. SS.3.10.11</label>
                        <caesura/>
                         garbhasaṅge tu yoniṃ dhūpayet kṛṣṇasarpanirmokeṇa piṇḍītakena vā,
                        badhnīyāddhiraṇyapuṣpīmūlaṃ hastapādayoḥ, dhārayet suvarcalāṃ
                        viśalyāṃ vā ||11|| </l>
                    <l xml:id="SS.3.10.12">
                        <label>1938 ed. SS.3.10.12</label>
                        <caesura/>
                         atha jātasyolbaṃ mukhaṃ ca saindhavasarpiṣā viśodhya, ghṛtāktaṃ
                        mūrdhni picuṃ dadyāt; tato nābhināḍīmaṣṭāṅgulamāyamya sūtreṇa
                        baddhvā chedayet, tatsūtraikadeśaṃ ca kumārasya grīvāyāṃ samyag
                        badhnīyāt ||12|| </l>
                    <l xml:id="SS.3.10.13">
                        <label>1938 ed. SS.3.10.13</label>
                        <caesura/>
                         atha kumāraṃ śītābhiradbhirāśvāsya jātakarmaṇi kṛte
                        madhusarpiranantacūrṇamaṅgulyā'nāmikayā lehayet; tato
                        balātailenābhyajya, kṣīravṛkṣakaṣāyeṇa sarvagandhodakena vā
                        rūpyahemaprataptena vā vāriṇā snāpayedenaṃ kapitthapatrakaṣāyeṇa
                        vā koṣṇena yathākālaṃ yathādoṣaṃ yathāvibhavaṃ ca ||13|| </l>
                    <l xml:id="SS.3.10.14">
                        <label>1938 ed. SS.3.10.14</label>
                        <caesura/>
                         dhamanīnāṃ hṛdisthānāṃ vivṛtatvādanantaram |
                        catūrātrāttrirātrādvā strīṇāṃ stanyaṃ pravartate ||14|| </l>
                    <l xml:id="SS.3.10.15">
                        <label>1938 ed. SS.3.10.15</label>
                        <caesura/>
                         tasmāt prathame'hni madhusarpiranantamiśraṃ mantrapūtaṃ trikālaṃ
                        pāyayet, dvitīye lakṣmaṇāsiddhaṃ sarpiḥ, tṛtīye ca; tataḥ
                        prāṅnivāritastanyaṃ madhusarpiḥ svapāṇitalasammitaṃ dvikālaṃ
                        pāyayet ||15|| </l>
                    <l xml:id="SS.3.10.16">
                        <label>1938 ed. SS.3.10.16</label>
                        <caesura/>
                         atha sūtikāṃ balātailābhyaktāṃ vātaharauṣadhaniṣkvāthenopacaret |
                        saśeṣadoṣāṃ tu tadahaḥ
                        pippalīpippalīmūlahastipippalīcitrakaśṛṅgaveracūrṇaṃ
                        guḍodakenoṣṇena pāyayet, evaṃ dvirātraṃ trirātraṃ vā
                        kuryādāduṣṭaśoṇitāt | viśuddhe tato vidārigandhādisiddhāṃ
                        snehayavāgūṃ kṣīrayavāgūṃ vā pāyayettrirātram | tato
                        yavakolakulatthasiddhena jāṅgalarasena śālyodanaṃ
                        bhojayedbalamagnibalaṃ cāvekṣya | anena
                        vidhinā'dhyardhamāsamupasaṃskṛtā vimuktāhārācārā
                        vigatasūtikābhidhānā syāt, punarārtavadarśanādityeke ||16|| </l>
                    <l xml:id="SS.3.10.17">
                        <label>1938 ed. SS.3.10.17</label>
                        <caesura/>
                         dhanvabhūmijātāṃ tu sūtikāṃ ghṛtatailayoranyatarasya mātrāṃ
                        pāyayet pippalyādikaṣāyānupānāṃ, snehanityā ca syāttrirātraṃ
                        pañcarātraṃ vā balavatī ; abalāṃ yavāgūṃ pāyayettrirātraṃ
                        pañcarātraṃ vā | ata ūrdhvaṃ snigdhenānnasaṃsargeṇopacaret ||17|| </l>
                    <l xml:id="SS.3.10.18">
                        <label>1938 ed. SS.3.10.18</label>
                        <caesura/>
                         prāyaśaścaināṃ prabhūtenoṣṇodakena pariṣiñcet,
                        krodhāyāsamaithunādīṃśca pariharet ||18|| </l>
                    <l xml:id="SS.3.10.19">
                        <label>1938 ed. SS.3.10.19</label>
                        <caesura/>
                         mithyācārāt sūtikāyā yo vyādhirupajāyate | sa
                        kṛcchrasādhyo'sādhyo vā bhavedatyapatarpaṇāt ||19|| </l>
                    <l xml:id="SS.3.10.20">
                        <label>1938 ed. SS.3.10.20</label>
                        <caesura/>
                        tasmāt tāṃ deśakālau ca vyādhisātmyena karmaṇā |
                        parīkṣyopacarennityamevaṃ nātyayamāpnuyāt ||20||</l>
                    <l xml:id="SS.3.10.21">
                        <label>1938 ed. SS.3.10.21</label>
                        <caesura/>
                         athāparā'patantyānāhādhmānau kurute, tasmāt kaṇṭhamasyāḥ
                        keśaveṣṭitayā'ṅgulyā pramṛjet,
                        kaṭukālābukṛtavedhanasarṣapasarpanirmokairvā
                        kaṭutailavimiśrairyonimukhaṃ dhūpayet, lāṅgalīmūlakalkena vā'syāḥ
                        pāṇipādatalamālimpet, mūrdhni vā'syā mahāvṛkṣakṣīramanusecayet,
                        kuṣṭhalāṅgalīmūlakalkaṃ vā madyamūtrayoranyatareṇa pāyayet,
                        śālamūlakalkaṃ vā pippalyādiṃ vā madyena,
                        siddhārthakakuṣṭhalāṅgalīmahāvṛkṣakṣīramiśreṇa surāmaṇḍena
                        vā''sthāpayet, etaireva siddhena siddhārthakatailenottarabastiṃ
                        dadyāt, snigdhena vā kṛttanakhena hastenāpaharet ||21|| </l>
                    <l xml:id="SS.3.10.22">
                        <label>1938 ed. SS.3.10.22</label>
                        <caesura/>
                         prajātāyāśca nāryā rūkṣaśarīrāyāstīkṣṇairaviśodhitaṃ raktaṃ
                        vāyunā taddeśagatenātisaṃruddhaṃ nābheradhaḥ pārśvayorbastau
                        bastiśirasi vā granthiṃ karoti; tataśca nābhibastyudaraśūlāni
                        bhavanti, sūcībhiriva nistudyate bhidyate dīryata iva ca
                        pakvāśayaḥ, samantādādhmānamudare mūtrasaṅgaśca bhavatīti
                        makkallalakṣaṇam | tatra vīratarvādisiddhaṃ jalamuṣakādipratīvāpaṃ
                        pāyayet, yavakṣāracūrṇaṃ vā sukhodakena pippalyādikvāthena vā,
                        pippalyādicūrṇaṃ vā surāmaṇḍena, varuṇādikvāthaṃ vā
                        pañcakolailāpratīvāpaṃ, pṛthakparṇyādikvāthaṃ vā
                        bhadradārumaricasaṃsṛṣṭaṃ, purāṇaguḍaṃ vā
                        trikaṭukacaturjātakakustumburumiśraṃ khādet, acchaṃ vā
                        pibedariṣṭamiti ||22|| </l>
                    <l xml:id="SS.3.10.23">
                        <label>1938 ed. SS.3.10.23</label>
                        <caesura/>
                         atha bālaṃ kṣaumaparivṛtaṃ kṣaumavastrāstṛtāyāṃ śayyāyāṃ śāyayet,
                        pīlubadarīnimbaparūṣakaśākhābhiścainaṃ parivījayet, mūrdhni
                        cāsyāharahastailapicumavacārayet, dhūpayeccainaṃ
                        rakṣoghnairdhūpaiḥ, rakṣoghnāni cāsya pāṇipādaśirogrīvāsvavasṛjet,
                        tilātasīsarṣapakaṇāṃścātra prakiret, adhiṣṭhāne cāgniṃ
                        prajvālayet, vraṇitopāsanīyaṃ cāvekṣeta ||23|| </l>
                    <l xml:id="SS.3.10.24">
                        <label>1938 ed. SS.3.10.24</label>
                        <caesura/>
                         tato daśame'hani mātāpitarau kṛtamaṅgalakautukau svastivācanaṃ
                        kṛtvā nāma kuryātāṃ yadabhipretaṃ nakṣatranāma vā ||24|| </l>
                    <l xml:id="SS.3.10.25">
                        <label>1938 ed. SS.3.10.25</label>
                        <caesura/>
                         tato yathāvarṇaṃ dhātrīmupeyānmadhyamapramāṇāṃ
                        madhyamavayaskā(sā)marogāṃ śīlavatīmacapalāmalolupāmakṛśāmasthūlāṃ
                        prasannakṣīrāmalambauṣṭhīmalambordhvastanīmavyaṅgāmavyasaninīṃ
                        jīvadvatsāṃ dogdhrīṃ vatsalāmakṣudrakarmiṇīṃ kule jātāmato
                        bhūyiṣṭhaiśca guṇairanvitāṃ śmāmāmārogyabalavṛddhaye bālasya |
                        tatrordhvastanī karālaṃ kuryāt, lambastanī nāsikāmukhaṃ chādayitvā
                        maraṇamāpādayet | tataḥ praśastāyāṃ tithau
                        śiraḥsnātamahatavāsasamudaṅmukhaṃ śiśumupaveśya dhātrīṃ prāṅmukhīṃ
                        copaveśya dakṣiṇaṃ stanaṃ dhautamīṣatparisrutamabhimantrya
                        mantreṇānena pāyayet ||25|| </l>
                    <l xml:id="SS.3.10.26">
                        <label>1938 ed. SS.3.10.26</label>
                        <caesura/>
                         ‘catvāraḥ sāgarāstubhyaṃ stanayoḥ kṣīravāhinaḥ | bhavantu subhage
                        nityaṃ bālasya balavṛddhaye ||26||</l>
                    <l xml:id="SS.3.10.27">
                        <label>1938 ed. SS.3.10.27</label>
                        <caesura/>
                         payo'mṛtarasaṃ pītvā kumāraste śubhānane | dīrghamāyuravāpnotu
                        devāḥ prāśyāmṛtaṃ yathā ||27||</l>
                    <l xml:id="SS.3.10.28">
                        <label>1938 ed. SS.3.10.28</label>
                        <caesura/>
                         ato'nyathā nānāstanyopayogasyāsātmyādvyādhijanma bhavati ||28|| </l>
                    <l xml:id="SS.3.10.29">
                        <label>1938 ed. SS.3.10.29</label>
                        <caesura/>
                         aparisrute'pyatistabdhastanyapūrṇastanapānādutsuhitasrotasaḥ
                        śiśoḥ kāsaśvāsavamīprādurbhāvaḥ | tasmādevaṃvidhānāṃ stanyaṃ na
                        pāyayet ||29|| </l>
                    <l xml:id="SS.3.10.30">
                        <label>1938 ed. SS.3.10.30</label>
                        <caesura/>
                         krodhaśokāvātsalyādibhiśca striyāḥstanyanāśo bhavati | athāsyāḥ
                        kṣīrajananārthaṃ
                        saumanasyamutpādyayavagodhūmaśāliṣaṣṭikamāṃsarasasurāsauvīrakapiṇyākalaśunamatsyakaśerukaśṛṅgāṭaka-
                        bisavidārikandamadhukaśatāvarīnālikālābūkālaśākaprabhṛtīni
                        vidadhyāt ||30|| </l>
                    <l xml:id="SS.3.10.31">
                        <label>1938 ed. SS.3.10.31</label>
                        <caesura/>
                         athāsyāḥ stanyamapsu parīkṣeta; taccecchītalamamalaṃ tanu
                        śaṅkhāvabhāsamapsu nyastamekībhāvaṃ
                        gacchatyaphenilamatantumannotplavate'vasīdati vā tacchuddhamiti
                        vidyāt, tena kumārasyārogyaṃ śarīropacayo balavṛddhiśca bhavati |
                        na ca
                        kṣudhitaśokārtaśrāntapraduṣṭadhātugarbhiṇījvaritātikṣīṇātisthūlavidagdhabhaktaviruddhāhāratarpitāyāḥ
                        stanyaṃ pāyayet; nājīrṇauṣadhaṃ ca bālaṃ, doṣauṣadhamalānāṃ
                        tīvravegotpattibhayāt ||31|| </l>
                    <l xml:id="SS.3.10.32">
                        <label>1938 ed. SS.3.10.32</label>
                        <caesura/>
                         bhavanti cātra- dhātryāstu gurubhirbhojyairviṣamairdoṣalaistathā
                        | doṣā dehe prakupyanti tataḥ stanyaṃ praduṣyati ||32|| </l>
                    <l xml:id="SS.3.10.33">
                        <label>1938 ed. SS.3.10.33</label>
                        <caesura/>
                         mithyāhāravihāriṇyā duṣṭā vātādayaḥ striyāḥ | dūṣayanti payastena
                        śārīrā vyādhayaḥ śiśoḥ | bhavanti kuśalastāṃśca bhiṣak
                        samyagvibhāvayet ||33|| </l>
                    <l xml:id="SS.3.10.34">
                        <label>1938 ed. SS.3.10.34</label>
                        <caesura/>
                         aṅgapratyaṅgadeśe tu rujā yatrāsya jāyate | muhurmuhuḥ spṛśati
                        taṃ spṛśyamāne ca roditi ||34|| </l>
                    <l xml:id="SS.3.10.35">
                        <label>1938 ed. SS.3.10.35</label>
                        <caesura/>
                         nimīlitākṣo mūrdhasthe śiro roge na dhārayet | bastisthe
                        mūtrasaṅgārto rujā tṛṣyati mūrcchati ||35|| </l>
                    <l xml:id="SS.3.10.36">
                        <label>1938 ed. SS.3.10.36</label>
                        <caesura/>
                         viṇmūtrasaṅgavaivarṇyacchardyādhmānāntrakūjanaiḥ | koṣṭhe doṣān
                        vijānīyāt sarvatrasthāṃśca rodanaiḥ ||36||</l>
                    <l xml:id="SS.3.10.37">
                        <label>1938 ed. SS.3.10.37</label>
                        <caesura/>
                         teṣu yathābhihitaṃ mṛdvacchedanīyamauṣadhaṃ mātrayā kṣīrapasya
                        kṣīrasarpiṣā saṃyuktaṃ vidadhyāt, dhātryāś ca kevalaṃ,
                        kṣīrānnādasyātmani dhātryāśca pūrvavat, annādasya
                        kaṣāyādīnātmanyeva na dhātryāḥ ||37|| </l>
                    <l xml:id="SS.3.10.38">
                        <label>1938 ed. SS.3.10.38</label>
                        <caesura/>
                         tatra māsādūrdhvaṃ
                        kṣīrapāyāṅguliparvadvayagrahaṇasammitāmauṣadhamātrāṃ vidadhyāt,
                        kolāsthisammitāṃ kalkamātrāṃ kṣīrānnādāya, kolasammitāmannādāyeti
                        ||38|| </l>
                    <l xml:id="SS.3.10.39">
                        <label>1938 ed. SS.3.10.39</label>
                        <caesura/>
                         yeṣāṃ gadānāṃ ye yogāḥ pravakṣyante'gadaṅkarāḥ | teṣu
                        tatkalkasaṃliptau pāyayeta śiśuṃ stanau ||39|| </l>
                    <l xml:id="SS.3.10.40">
                        <label>1938 ed. SS.3.10.40</label>
                        <caesura/>
                         ekaṃ dve trīṇi cāhāni vātapittakaphajvare | stanyapāyāhitaṃ
                        sarpiritarābhyāṃ yathārthataḥ ||40|| </l>
                    <l xml:id="SS.3.10.41">
                        <label>1938 ed. SS.3.10.41</label>
                        <caesura/>
                        na ca tṛṣṇābhayādatra pāyayeta śiśuṃ stanau |
                        virekabastivamanānyṛte kuryācca nātyayāt ||41||</l>
                    <l xml:id="SS.3.10.42">
                        <label>1938 ed. SS.3.10.42</label>
                        <caesura/>
                         mastuluṅgakṣayādyasya vāyustālvasthi nāmayet | tasya
                        tṛḍdainyayuktasya sarpirmadhurakaiḥ śṛtam ||42|| </l>
                    <l xml:id="SS.3.10.43">
                        <label>1938 ed. SS.3.10.43</label>
                        <caesura/>
                         pānābhyañjanayoryojyaṃ śītāmbūdvejanaṃ tathā
                        <caesura/>
                         vātenādhmāpitāṃ nābhiṃ sarujāṃ tuṇḍisañjñitām ||43|| </l>
                    <l xml:id="SS.3.10.44">
                        <label>1938 ed. SS.3.10.44</label>
                        <caesura/>
                         mārutaghnaiḥ praśamayet snehasvedopanāhanaiḥ | gudapāke tu
                        bālānāṃ pittaghnīṃ kārayet kriyām | rasāñjanaṃ viśeṣeṇa
                        pānālepanayorhitam ||44||</l>
                    <l xml:id="SS.3.10.45">
                        <label>1938 ed. SS.3.10.45</label>
                        <caesura/>
                         kṣīrāhārāya sarpiḥ pāyayet
                        siddhārthakavacāmāṃsīpayasyāpāmārgaśatāvarīsārivābrāhmīpippalīharidrākuṣṭhasaindhavasiddhaṃ,
                        kṣīrānnādāya madhukavacāpippalīcitrakatriphalāsiddham, annādāya
                        dvipañcamūlīkṣīratagarabhadradārumaricamadhukaviḍaṅgadrākṣardhibrāhmīsiddhaṃ
                        ; tenārogyabalamedhāyūṃṣi śiśorbhavanti ||45|| </l>
                    <l xml:id="SS.3.10.46">
                        <label>1938 ed. SS.3.10.46</label>
                        <caesura/>
                         bālaṃ punargātrasukhaṃ gṛhṇīyāt, na cainaṃ tarjayet, sahasā na
                        pratibodhayedvitrāsabhayāt, sahasā nāpaharedutkṣipedvā
                        vātādivighātabhayāt, nopaveśayet kaubjyabhayāt, nityaṃ
                        cainamanuvarteta priyaśatairajighāṃsuḥ; evamavihatamanā
                        hyabhivardhate nityamudagrasattvasampanno nīrogaḥ
                        suprasannamanāśca bhavati |
                        vātātapavidyutprabhāpādapalatāśūnyāgāranimnasthānagrahacchāyādibhyo
                        durgrahopasargataśca bālaṃ rakṣet ||46|| </l>
                    <l xml:id="SS.3.10.47">
                        <label>1938 ed. SS.3.10.47</label>
                        <caesura/>
                         nāśucau visṛjedbālaṃ nākāśe viṣame na ca | noṣmamārutavarṣeṣu
                        rajodhūmodakeṣu ca ||47||</l>
                    <l xml:id="SS.3.10.48">
                        <label>1938 ed. SS.3.10.48</label>
                        <caesura/>
                         kṣīrasātmyatayā kṣīramājaṃ gavyamathāpi vā |
                        dadyādāstanyaparyāpterbālānāṃ vīkṣya mātrayā ||48|| </l>
                    <l xml:id="SS.3.10.49">
                        <label>1938 ed. SS.3.10.49</label>
                        <caesura/>
                         ṣaṇmāsaṃ cainamannaṃ prāśayellaghu hitaṃ ca ||49|| </l>
                    <l xml:id="SS.3.10.50">
                        <label>1938 ed. SS.3.10.50</label>
                        <caesura/>
                         nityamavarodharataśca syāt kṛtarakṣa upasargabhayāt;
                        prayatnataśca grahopasargebhyo rakṣyā bālā bhavanti ||50|| </l>
                    <l xml:id="SS.3.10.51">
                        <label>1938 ed. SS.3.10.51</label>
                        <caesura/>
                         atha kumāra udvijate trasyati roditi naṣṭasañjño bhavati
                        nakhadaśanairdhātrīmātmānaṃ ca pariṇudati dantān khādati kūjati
                        jṛmbhate bhruvau vikṣipatyūrdhvaṃ nirīkṣate phenamudvamati
                        sandaṣṭauṣṭhaḥkrūro bhinnāmavarcā dīnārtasvaro niśi jāgarti
                        durbalo mlānāṅgo matsyacchucchrundarimatkuṇagandho yathā purā
                        dhātryāḥ stanyamabhilaṣati tathā nābhilaṣatīti sāmānyena
                        grahopasṛṣṭalakṣaṇamuktaṃ, vistareṇottare vakṣyāmaḥ ||51|| </l>
                    <l xml:id="SS.3.10.52">
                        <label>1938 ed. SS.3.10.52</label>
                        <caesura/>
                         śaktimantaṃ cainaṃ jñātvā yathāvarṇaṃ vidyāṃ grāhayet ||52|| </l>
                    <l xml:id="SS.3.10.53">
                        <label>1938 ed. SS.3.10.53</label>
                        <caesura/>
                         athāsmai pañcaviṃśativarṣāya ṣoḍaśadaśavarṣāṃ patnīmāvahet
                        pitryadharmārthakāmaprajāḥ prāpsyatīti ||53|| </l>
                    <l xml:id="SS.3.10.54">
                        <label>1938 ed. SS.3.10.54</label>
                        <caesura/>
                         ūnaṣoḍaśavarṣāyāmaprāptaḥ pañcaviṃśatim | yadyādhatte pumān
                        garbhaṃ kukṣisthaḥ sa vipadyate ||54|| </l>
                    <l xml:id="SS.3.10.55">
                        <label>1938 ed. SS.3.10.55</label>
                        <caesura/>
                         jāto vā na ciraṃ jīvejjīvedvā durbalendriyaḥ |
                        tasmādatyantabālāyāṃ garbhādhānaṃ na kārayet ||55||</l>
                    <l xml:id="SS.3.10.56">
                        <label>1938 ed. SS.3.10.56</label>
                        <caesura/>
                         ativṛddhāyāṃ dīrgharogiṇyāmanyena vā vikāreṇopasṛṣṭāyāṃ
                        garbhādhānaṃ naiva kurvīta | puruṣasyāpyevaṃvidhasya ta eva doṣāḥ
                        sambhavanti ||56|| </l>
                    <l xml:id="SS.3.10.57">
                        <label>1938 ed. SS.3.10.57</label>
                        <caesura/>
                         tatra pūrvoktaiḥ kāraṇaiḥ patiṣyati garbhe
                        garbhāśayakaṭīvaṅkṣaṇabastiśūlāni raktadarśanaṃ ca | tatra śītaiḥ
                        pariṣekāvagāhapradehādibhirupacarejjīvanīyaśṛtakṣīrapānaiśca |
                        garbhasphuraṇe muhurmuhustatsandhāraṇārthaṃ kṣīramutpalādisiddhaṃ
                        pāyayet | prasraṃsamāne
                        sadāhapārśvapṛṣṭhaśūlāsṛgdarānāhamūtrasaṅgāḥ, sthānāt sthānaṃ ca
                        prakrāmati garbhe koṣṭhe saṃrambhaḥ, tatra snigdhaśītāḥ kriyāḥ |
                        vedanāyāṃ mahāsahākṣudrasahāmadhukaśvadaṃṣṭrākaṇṭakārikāsiddhaṃ
                        payaḥ śarkarākṣaudramiśraṃ pāyayet; mūtrasaṅge darbhādisiddham;
                        ānāhe hiṅgusauvarcalalaśunavacāsiddham | atyarthaṃ sravati rakte
                        koṣṭhāgārikāgāramṛtpiṇḍasamaṅgādhātakīkusumanavamālikāgairikasarjarasarasāñjanacūrṇaṃ
                        madhunā'valihyāt, yathālābhaṃ nyagrodhāditvakpravālakalkaṃ vā
                        payasā pāyayet, utpalādikalkaṃ vā kaśeruśṛṅgāṭakaśālūkakalkaṃ vā
                        śṛtena payasā, udumbaraphalaudakakandakvāthena vā
                        śarkarāmadhumadhureṇa śālipiṣṭaṃ; nyagrodhādisvarasaparipītaṃ vā
                        vastrāvayavaṃ yonyāṃ dhārayet | athādṛṣṭaśoṇitavedanāyāṃ
                        madhukadevadārumañjiṣṭhāpayasyāsiddhaṃ payaḥ pāyayet,
                        tadevāśmantakaśatāvarīpayasyāsiddhaṃ vidārigandhādisiddhaṃ vā,
                        bṛhatīdvayotpalaśatāvarīsārivāpayasyāmadhukasiddhaṃ vā;
                        evamupakrāntāyā upāvartante rujo garbhaścāpyāyate | vyavasthite ca
                        garbhe gavyenodumbaraśalāṭusiddhena payasā bhojayet | atīte
                        lavaṇasnehavarjyābhiryavāgūbhiruddālakādīnāṃ
                        pācanīyopasaṃskṛtābhirupakrameta yāvanto māsā garbhasya
                        tāvantyahāni | bastyudaraśūleṣu purāṇaguḍaṃ dīpanīyasaṃyuktaṃ
                        pāyayedariṣṭaṃ vā | vātopadravagṛhītatvāt srotasāṃ līyate garbhaḥ,
                        so'tikālamavatiṣṭhamāno vyāpadyate, tāṃ mṛdunā
                        snehādikrameṇopacaret, utkrośarasasaṃsiddhāmanalpasnehāṃ yavāgūṃ
                        pāyayet, māṣatilabilvaśalāṭusiddhān vā kulmāṣān
                        bhakṣayenmadhumādhvīkaṃ cānupibet saptarātram | kālātītasthāyini
                        garbhe viśeṣataḥ sadhānyamudūkhala musalenābhihanyādviṣame vā
                        yānāsane seveta | vātābhipanna eva śuṣyati garbhaḥ, sa mātuḥ
                        kukṣiṃ na pūrayati mandaṃ spandate ca, taṃ bṛṃhaṇīyaiḥ
                        payobhirmāṃsarasaiścopacaret | śukraśoṇitaṃ
                        vāyunā'bhiprapannamavakrāntajīvamādhmāpayatyudaraṃ, taṃ
                        kadācidyadṛcchayopaśāntaṃ naigameṣāpahṛtamiti bhāṣante, tameva
                        kadācit pralīyamānaṃ nāgodaramityāhuḥ; tatrāpi līnavat pratīkāraḥ
                        ||57|| </l>
                    <l xml:id="SS.3.10.58">
                        <label>1938 ed. SS.3.10.58</label>
                        <caesura/>
                         ata ūrdhvaṃ māsānumāsikaṃ vakṣyāmaḥ- ||58|| </l>

                    <l xml:id="SS.3.10.59">
                        <label>1938 ed. SS.3.10.59</label>
                        <caesura/>
                         madhukaṃ śākabījaṃ ca payasyā suradāru ca | aśmantakastilāḥ
                        kṛṣṇāstāmravallī śatāvarī ||59|| </l>
                    <l xml:id="SS.3.10.60">
                        <label>1938 ed. SS.3.10.60</label>
                        <caesura/>
                         vṛkṣādanī payasyā ca latā sotpalasārivā | anantā sārivā rāsnā
                        padmā madhukameva ca ||60||</l>
                    <l xml:id="SS.3.10.61">
                        <label>1938 ed. SS.3.10.61</label>
                        <caesura/>
                         bṛhatyau kāśmarī cāpi kṣīriśuṅgāstvaco ghṛtam | pṛśniparṇī balā
                        śigruḥ śvadaṃṣṭrā madhuparṇikā ||61|| </l>
                    <l xml:id="SS.3.10.62">
                        <label>1938 ed. SS.3.10.62</label>
                        <caesura/>
                         śṛṅgāṭakaṃ bisaṃ drākṣā kaśeru madhukaṃ sitā | vatsaite sapta
                        yogāḥ syurardhaślokasamāpanāḥ | yathāsaṅkhyaṃ prayoktavyā
                        garbhasrāve payoyutāḥ ||62|| </l>
                    <l xml:id="SS.3.10.63">
                        <label>1938 ed. SS.3.10.63</label>
                        <caesura/>
                         kapitthabṛhatībilvapaṭolekṣunidigdhikā | mūlāni kṣīrasiddhāni
                        pāyayedbhiṣagaṣṭame ||63|| </l>
                    <l xml:id="SS.3.10.64">
                        <label>1938 ed. SS.3.10.64</label>
                        <caesura/>
                         navame madhukānantāpayasyāsārivāḥ pibet | kṣīraṃ
                        śuṇṭhīpayasyābhyāṃ siddhaṃ syāddaśame hitam ||64||</l>
                    <l xml:id="SS.3.10.65">
                        <label>1938 ed. SS.3.10.65</label>
                        <caesura/>
                         sakṣīrā vā hitā śuṇṭhī madhukaṃ suradāru ca | evam āpyāyate
                        garbhastīvrā ruk copaśāmyati ||65||</l>
                    <l xml:id="SS.3.10.66">
                        <label>1938 ed. SS.3.10.66</label>
                        <caesura/>
                         nivṛttaprasavāyāstu punaḥ ṣaḍbhyo varṣebhya ūrdhvaṃ prasavamānāyā
                        nāryāḥ kumāro'lpāyurbhavati ||66|| </l>
                    <l xml:id="SS.3.10.67">
                        <label>1938 ed. SS.3.10.67</label>
                        <caesura/>
                         atha garbhiṇīṃ vyādhyutpattāvatyaye
                        chardayenmadhurāmlenānnopahitenānulomayecca, saṃśamanīyaṃ ca mṛdu
                        vidadhyādannapānayoḥ, aśnīyācca mṛduvīryaṃ madhuraprāyaṃ
                        garbhāviruddhaṃ ca, garbhāviruddhāśca kriyā yathāyogaṃ vidadhīta
                        mṛduprāyāḥ ||67|| </l>
                    <l xml:id="SS.3.10.68">
                        <label>1938 ed. SS.3.10.68</label>
                        <caesura/>
                         sauvarṇaṃ sukṛtaṃ cūrṇaṃ kuṣṭhaṃ madhu ghṛtaṃ vacā | matsyākṣakaḥ
                        śaṅkhapuṣpī madhu sarpiḥ sakāñcanam ||68|| </l>
                    <l xml:id="SS.3.10.69">
                        <label>1938 ed. SS.3.10.69</label>
                        <caesura/>
                         arkapuṣpī madhu ghṛtaṃ cūrṇitaṃ kanakaṃ vacā | hemacūrṇāni
                        kaiḍaryaḥ śvetā dūrvā ghṛtaṃ madhu ||69||</l>
                    <l xml:id="SS.3.10.70">
                        <label>1938 ed. SS.3.10.70</label>
                        <caesura/>
                        catvāro'bhihitāḥ prāśāḥ ślokārdheṣu caturṣvapi | kumārāṇāṃ
                        vapurmedhābalabuddhivivardhanāḥ ||70|| </l>
                    <l xml:id="SS.3.10.trailer">
                        <label>1938 ed. SS.3.10.trailer</label>
                        <caesura/>
                         iti suśrutasaṃhitāyāṃ śārīrasthāne garbhiṇīvyākaraṇaṃ śārīraṃ
                        nāma daśamo'dhyāyaḥ ||10|| iti bhagavatā
                        śrīdhanvantariṇopadiṣṭāyāṃ tacchiṣyeṇa maharṣiṇā suśrutena
                        viracitāyāṃ suśrutasaṃhitāyāṃ tṛtīyaṃ śārīrasthānaṃ samāptam |</l>
                </div>

            </div>
        </body>
    </text>
</TEI>
